226 lUS NATURAE -·.PARS 11. IUS SOCIALE

sortio non solum domestico sed etiam, ex parte saltem, politico
continentur. Ceterum quidquid sit de miseris eiusmodi nationibus,
probandum fuisset Rousseavio earum conditionem naturalem esse
et non potius recessum desectionemque a naturali statu, propter
peculiares circumstantias, in quas fortuito inciderunt. At de Rous-
seavio satis.

Obiz'e. II. eoe Hobbes. In statu naturae quisque ius habet ab
omnia. Hinc sequitur laedendi voluntas et mutuum bellum omnium
in omnes. Nec vero eiusmodi nocendi libido ex eadem causa omni-
bus innascitur. Nam homines in statu naturae vel sunt modesti et
suas vires aeque aestimantes, vel sunt ferocis ingenii ac tales , ut
nihil sibi non arrogent. Si hoc contingat, profecto hi ad alios iniuria
afficiendos incitantur38in primum, voluntas laedendi in illis exoritur
ex necessitate se tuendi ac res suas suamque libertatem vindicandi.
Deinde, ingenia diversa sunt et mutuo dissentiunt. Dissensus autem
odium et contemptum parit, atque hinc nocendi desiderium et
bellum. Demum, nisi ad mutuum bellum natura homines inclinasset,
cur viatores arma gererent, cives fores domorum clauderent, su-
prema potestas militias instrueret, et similia?

R. Hobbes his argutiis ineptire nemo non videt. Nam ius illud
omnium ad omnia, non modo ex systemate resultat, quod falsum
esse superius demonstravimus5 sed etiam pugnantibus inter se
conceptibus constat: Et sane ita cuivis homini competeret, ut a ce-
teris aequo iure impediri et omni effectu destitui posset. At, quaese,
quodnam novum genus iuris id esset, quod nullus revereri teneretur,
sed omnes sine iustitiae iactura infringere possent? Nonne ad
essentiam iuris pertinet, ut ceteros plane ad officium obliget?

Quod addit de differentia inter temperantes homines et violentos,
id non ad roborandam sed ad infirmandam potius eius sententiam
dictum videtur. Nam si modesti illi homines suas vires aequi pen-
dunt, et aliis idem, quod sibi, permittunt, inter se pacem procul dubio
servabunt. Bellum igitur ab iis excluditur3 quod ad summum inter
bonos vigebit et malos, qui ad inferendam iniuriam parati sunt.
Sed ne id quidem ab inclinatione naturae procederet, sed a morum»
perversitate, qua homines nequam seipsos inquinarunt. Quid autem
natura sert, non a pravorum hominum, sed a bonorum consuetu-
dine diiudicandum est.

Ingeniorum vero certamen in primis commune non est. Multi
enim pacifica mente donantur et aliis facile acquiescunt. Qui vero
ab aliis discrepant, hi si cordati sint et prudentes, satis intelligunt
opinionum differentiam nil concordiae voluntatum detrahere debere.

