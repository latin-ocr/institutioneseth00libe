CAPUT. 111. DE socmTATE RELIGIOSA, NIMIRUM ECCLESIA 311

gistratum adipiscendum, ne supremo quidem imperio excepto, liber
aditus patet; et sic a gerenda christiana republica nemo excluditur.

VI. Potestas Ecclesiae non modo actus externos respicit (siqui-
dem fideles , quibus imperat, homines sunt qui externis actibus
operantur); sed etiam et praecipue respicit actus internos; siqui-
dem conscientiam quoque diiudicat et ea definit, quae ad Fidem et
mores pertinent. Quare eius auctoritas spiritualis est non modo ra-
tione finis, sed etiam ratione subiecti, in quod proxime et praeci-
pue operatur. Sic revera totum hominem, quatenus ad Dei cultum
et aeternam salutem dirigendus est, moderatur et gubernat.

Ex his, quae ad naturam Ecclesiae non tam explicandam (quod
propositum nostrum egreditur), sed leviter adumbrandam expo—
suimus, ad sequentem propositionem constabiliendam adducimur.

PROPOSITIO UNICA.

122. Ecclesia est ver-um imper-ium spirituale, inter· homines cz
Deo constitutum, diversum* omnino ab imper-io civili, eoque longsc
praestantius.

Prob. Quod sit verum imperium per se elucet. Nam est vera
societas, multitudine et auctoritate constans, proprio fine et orga-
nismo praedita. Quod vero a civili societate differat, facile ostendi-
tur: siquidem elementa omnia, quibus coalescit, ab elementis di-
screpant, quae illam efformant. Et sane, membra civilis societatis
sunt homines determinatae regionis ‚ et quoad mutuas relationes
inspecti in ordine mere naturali; membra autem Ecclesiae sunt
quidem ipsi homines, at non modo per totum orbem diffusi, sed etiam
. considerati in ordine supernaturali et quoad relationes erga Deum
tamquam eorumdem supremum dominum et ultimum finem. Finis
societatis civilis est felicitas temporaria, quae emergit ex stabilitate
ordinis externi et tutela iurium inter homines; finis Ecclesiae est
felicitas aeterna et supernaturalis fidelium, quae emergit ex pro—
curatione divinae gloriae et sanctificatione animarum. Auctoritas
civilis a Deo procedit sed ut auctore naturae, et a factis humanis et
hominum libertate pendet quoad concretam regiminis formam; au—
ctoritas ecclesiastica a Deo procedit ut auctore gratiae, ab eoque
unice pendet non modo in se quoad rem ipsam, sed etiam quoad
subiectum specifice consideratum, nempe quoad regiminis sormam,
quae a Christo determinata est. Quare ab homine mutari nunquam
potest. Potestas civilis externum apparatum mediorum, ordini mo-
rali conferentium, proprie respicit, nec ullum influxum directe in

