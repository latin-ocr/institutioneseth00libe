34 ETchA

in primis destinatio entis, quod respectu rerum ceterarum non est

medium sed finis , in eius bonum et perfectionem cedere debet. .
Deinde, cum agatur de natura libera, nequit non pendere ab eius

arbitrio ut sua destinatio in actum reducatur. Tandem, cum natura

eiusmodi sit pars universitatis rerum, necesse est ut munus, implen-

dum ab ipsa, nexum habeat cum scopo universali, ceteris entibus

praestituto.

Iamvero haec tria optime quadrant in ordinem moralem procu-
randum et promovendum. Nam, ad primum quod attinet, maxima
perfectio hominis ea est, quae partem rationalem respicit; siquidem
homo ratione in propria specie constituitur. At bonum rationis in
ordine situm est. Per hunc enim virtus omnis in animo generatum
et concentus etiam ponitur in inferioribus facultatibus , quae in
tantum hominis sunt propriae, in quantum rationis iuvandae mi-
nisterio funguntur.

Quoad secundum, ut bona quae dicuntur naturalia aut fortunae
a nobis non pendent, sic contrarium omnino est de bonis ad mores
honestos pertinentibus. Haec enim a libera hominis voluntate pro·
cedunt, regulae honestatis et praescripto divinae legis obtempe-
rante. Rectus autem usus propriae voluntatis, in cuiusque hominis
facultate est. Quare ordo moralis sic perfectionem maximam ho-
minis importat, ut ab omnibus, qui velint, obtineri queat.

Quoad tertium denique, Deus idcirco mundum fabricatus est, ut
se quodammodo diffunderet, ac operatione creaturarum eius gloria
externa obtineretur. Iamvero inter hominem et cetera entia, ratione
carentia hoc interest discrimen. quod haec non propria electione
moveantur, sed intentionem divinam compleant ductu et necessi-
tate naturae ; homo contra libertate sit praeditus, et actibus ope-
retur ex deliberata voluntate manantibus. Ex his autem, rite
positis, ordo moralis efflorescit. Ergo ordo moralis in fine conti-
netur, quem Deus in creatione rerum intendit. Immo finis eius
praecipua est, pars; siquidem per ipsum Dei gloria perficitur, quam
ordo physicus in tantum attingit, in quantum ad ordinem mora-
lem refertur.

Ergo in ordine morali relucent conditiones omnes, quae ad de-
stinationem hominis in hac vita determinandam requiruntur.

Quod si in particulari quaeratur quid facto opus sit ad hunc
ordinem habendum, respondemus id erui posse ex analogia ordinis
physici. Ordo autem physicus tribus potissimum elementis constat:
collocatione debita corporum; motibus, iuxta leges a Deo impositas;
consensu virium diversarum, sese pro opportunitate explicantium.

