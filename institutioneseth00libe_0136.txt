132 ωε NATURAE - PARS* 1. ius 1ND1V1DUALE

ter quem Deus adoratur et colitur. Ad rem S. Thomas: « Si aliquid
sit, quod quantum est de se non pertinet ad Dei gloriam, neque ad
hoc quod mens hominis feratur in Deum ‚ aut quod carnis con-
cupiscentiae moderate refrenentur, aut etiam sit praeter Dei et
Ecclesiae institutionem, vel contra consuetudinem communem quae
secundum Augustinum pro lege habenda est; totum hoc reputan-
dum est superfluum et superstitiosum, quia in exterioribus solum
consistens ad interiorem Dei cultum non pertinet (1). »

31. ΡΗΟΡΟΞΙΤΙΟ 4³. Amor· Dei, tamquam obiecti summe boni,
non modo possibilis est, secl etiam est iure naturae praescriptus.

Prob. prima pars. Quisquis Deum agnoscit, illum agnoscat oportet
tamquam summa et infinita praeditum bonitate. At vero quidquid
agnoscitur ut bonum, a voluntate diligi potest eo modo, quo ut bo-
num agnoscitur; nihil enim aliud est amor, quam complacentia et a-
dhaesio voluntatis erga bonum apprehensum. Deus igitur hoc ipso
quod cognoscitur ut summe bonus; ut talis etiam dilectione attingi
potest.

Prob. secunda pars. Duplici modo Deus apprehendi potest ut
summe bonus: nimirum vel absolute in se, vel relative quoad nos.
Absolute quidem, quatenus infinita constat bonitate ac bonum est
supremum inter omnia. Sic maximum amorem meretur duplici ra-
tione3 primum, quia sibonum est amabile, summe bonum est summe
amabile; idque ipso rerum ordo praecipit. Principium enim iubens
homini ut servet et diligat ordinem, iubet etiam ut maxime diligat
bonum illud, quod est ipsum bonum et ordo subsistens, et vi cuius
reliqua ordinata sunt ac bona. Ex quo consequitur ut Deus non
modo diligendus sit; sed etiam ita sit diligendus, ut aliis omnibus
praeferatur, quotquot exstant, bonis ad amorem impellentibus. Prae-
terea si Deus, utpote ens optimum, finis est bonorum omnium3 ordo
certe servari nequit, nisi ad ipsum cetera bona revera dirigantur.
Homo itaque, qui ad ordinem custodiendum tenetur, tenetur pro-
fecto ad referenda in Deum bona cuncta quae appetit. Id vero cum
aliter efficere nequeat, nisi Deum maxime diligat; ad dilectionem
hanc reapse vi ordinis obligatur. Relative apprehenditur summa
Dei bonitas, cum inspicitur tamquam supremum illud bonum, in
quo felicitas humana consistit, et ex quo completa perfectio in nos
proficiscitur. Deus autem, sic inspectus, ad amorem procul dubio
adstringit. Homo enim supremam sui perfectionem et felicitatem
diligere tenetur; quippe cum propter eam cetera diligat, atque ad

(1) Summa τΙι. 2.· 2.· q. XCIV, a. 11.

