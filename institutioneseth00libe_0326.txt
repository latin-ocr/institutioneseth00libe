322 ius NATURAE- PARS ιι. lus soeiALE

distinguunt, sed omnino separant ac mutuo divellunt. {llud enim
principium persuadere nituntur: Statum politicam per se atheum
esse oportere: nimirum tanta indifferentia utentem respectu reli-
gionis, ut perinde se gerat, quasi nulla exstet religio, aut saltem
veram a salsa nullo modo discriminet. Porro ex hoc indcfferen-
tistaram dogmate originem duxit formula illa , quae catholicos
etiam quosdam viros fascinavit: Liber-a Ecclesia in libero Statu.

PROPOSITIONES.

133. Pnoposi‘rio 4². Ecclesia independens omnino est a Siata
politico.

Prob. Haec thesis corollarium quoddam est propositionis in prae-
cedenti articulo constabilitae, qua diximus Ecclesiam imperium
esse spirituale, ab imperio civili plane diversum, eoque longe no-
bilius. Aperte enim conspicitur non posse, quod altius est, pendere
ab inferiori, quin ordinis conceptus omnino pervertatur. Nihilo-
minus, propter rei gravitatem, aliqua hic expressius addemus.

Itaque evidentissimum est, non posse societatem aliquam ab alia
pendere, nisi eius finis fini alterius sit subiectus. Ex fine enim
determinatur natura et omnis relatio cuiuscumque societatis. Atqui
finis Ecclesiae non subiicitur fini societatis politicae, cum sit su-
premus3 nempe Dei gloria et aeterna hominum salus. Ergo Ec-
clesia pendere nequit a Statu politico.

Praeterea Ecclesia pertinet ad ordinem supernaturalem et divi-
num; eiusque princeps est ipse Christus, cuius vice et nomine surn-
mus Pontifex fideles gubernat. Contra Status politicus pertinet ad
ordinem naturalem et humanum , eiusque origo ultra domesticam
potestatem, a qua primitus dimanaverit‚ perduci nequit.{Atqui absur-
dum est ut ordo supernaturalis naturali, aut divinus humano, aut
potestas Christi, qui Deus est, potestati cuiuscumque creaturae sub-
iiciatur. Ergo absurdum est ut Ecclesia Statui politico sit subiecta.

Item, Ecclesia immutabilis est in sui constitutione, cum a Christo
processerit; directe prospicit bonis spiritualibus; non terminis huius
vitae concluditur, sed ad futuram se protendit. Contra Status poli-
ticus mutationi subditum materiali tantum ordini invigilat; confiniis
vitae praesentis continetur. Ecclesia igitur nequit ab ipso pendere;
nisi immutabile a mutabili, spiritus a corpore, aeternum a tempora-
rio superari dicatum quo nihil esse potest magis rationi repugnans.

Tunc tantum admitti posset dependentia Ecclesiae a Statu politico
si religio in negotium mere humanum et politicum eiusque administri

