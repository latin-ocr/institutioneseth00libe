150 IUS NATURAE - PARS 1. IUS lNDIVIDUALE

48. Quoad voluntatem. Quoad voluntatem debet homo iuxta rectae
rationis principia bonum prosequi malumque aversari; atque in
utroque hoc actionum genere legitimis motivis impelli, quae ordini
reruni, quas respicit, apte respondeant. Potissimum sic vitam suam
instituat oportet 3 ut ad adeptionem ultimi finis, in quo supremum
eius bonum consistit, se dirigatassidueque promoveat. Quare cetera
bona sic appetere et consectari debet, ut ipsum inde non avocent,
sed iuvent potius; atque vel in virtute sint posita, vel· ad exer-
cendam virtutem reddant paratiorem. Ordinem quoque in appetendi
facultatibus procuret necesse est, et concupiscentiam sic compe—
scat, ut haec sibi dominatum non arroget, sed menti subiaceat.
Ut enim recte observat Heineccius (1): α Saepe soli illi animi
impetus hominem ita in transversus agunt, ut fine suo excidat, et
vel vera felicitate careat , vel tristem eiusdem faciat iacturam.
Praeterea generatim non saciet unquam officium quisquis affectus.
non habet in potestate , quippe qui ita pervertunt et distorquent
animi iudicium, ut nihil recte et ordine fiat. Hinc Statius:

..... Ne fraenos animo permitte calenti,
Da spatium tenuemque moram, mala cuncta ministrat

Impetus (2).

Nimirum ratio ipsa, cui fraena traduntur, tamdiu potens est ‚
quamdiu deducta est ab affectibus. Si miscuit se illis et inquina-
vit ; non potest continere, quos submovere potuisset. Commota enim
et concussa mens ei servit, a quo impellitur (3). » Atque hanc
vitae ordinationem homo obtinebit, si idoneis virtutibus ornare se
studeat3 quibus et prudens, et iustus, et sortis, et temperans ef-
ficiatur.

49. Error rationalistarum. Hinc, quoniam sermo est de studio⁷
quo homo se ad virtutem promoveat, praetermitti omnino non de-
bent ea, quae nostrae aetatis rationalistae docent de motivis ad
voluntatem determinandam idoneis. Ut enim alias diximus, Kant,
recentium rationalistarum pater, de elateriis disserens, quae vo—
luntatem rite ad agendum impellant, tamquam pro tribunali decer-
nit regulam supremam officii in hoc reponi, quod actio exeratur
a priori: quatenus nempe homo, in officiis suis implendis, non
aliud spectet, nisi observantiam, quam lex sibi vindicat, et in

(1) Elem. Iul-is Nat. ct Gcnt. ἓ 140.
(2) Thebaid. lib. X, ·v. 626,
(3) SENECA, De ἱνα, lib. V.

