CAPUT 111. DE OFFICIIS HOMINIS ERGA SEIPSUM 149

est quidquam, nisi bonum iuxta ordinis praeceptionem sibi velle
ac procurare. Quocirca non immerito dices, officia omnia, quibus
homo erga seipsum adstringitur, ad rectam sui dilectionem revocari,
atque hac formula exprimi posse z Ordinato amore te dilige. Cum
vero bonum, quod nobis volumus, vel exsistentia esse possit, vel
perfectio, quae ipsam augeat compleatque ; de utraque in hoc ca-
pite tribus articulis eloquemur.

ARTicULus I.

De officiis quoad animum.

46. Eorum praestantia. Nobilior hominis pars est animus; qui
vita sempiterna fruiturus corpori idcirco coniungitur, ut ipso tam-
quam instrumento utatur , ad finem sibi in hac vita propositum
¹ assequendum. Eius igitur perfectio potissimum homini quaerenda
est, tamquam bonum, quod ceteris omnibus, quae ipsum attingunt,
antecellat. Age nunc perfectio animi intellectu et voluntate com-
prehenditur; homo enim prout est rationalis, hac duplici facultate
se explicat. De his igitur praecipue aliqua delibabimus.

47. Officia quoad intellectum. Ad perfectionem intellectus quod
pertinet, t'enetur homo debitam veri bonique cognitionem consectari,
quae omnino ad vitam regendam moresque informandos necessaria
est. Tenetur etiam ad errores oppositos fugiendos. Qua in re stricto
iure homines, generatim sumpti, ad eam dumtaxat cognitionem com-
parandam obligantur, quae vulgari industria et facili modo ab ipsis
obtineri potest, et sine qua nec proprium finem spectare, nec actiones
suas ad illum referre possent. Altior vero cognitio et extensior aut
abstrusiore via conquisita, etsi maxime ‘honesta sit et rationi con-
veniens, ad eamque si velit, sibi procurandam quisque ius habeat ‚
non tamen omnes singillatim adstringit, sed eos dumtaxat qui ratione
status, in quo forte versantur, munere suo perfungi aliter nequeunt.
Cum vero intelligentia, in consectanda scientia, aliis etiam facul-
tatibus iuvetur; has etiam, quatenus ad id conferunt, excolere opus
est. Unde generatim dici potest perfectionem intellectus, pro con-
ditione et circumstantiis, in quibus homo versatur, per se et absolate
quaerendam esse; perfectionem vero ceterarum facultatum, quae
ad sensibilitatem pertinent, quaerendam esse relative, quatenus ni-
mirum rationi deserviunt eteius evolutioni opitulantur. Sensibilitas
enim in homine non est propter se, sed propter intellectum, qui finis
dignitate fulget: media autem nonnisi propter·finem quaeruntur,

