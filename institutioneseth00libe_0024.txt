20 ETHICA

felicitatem quadrare nemo non videt. Etenim cum nos rem peculia-
rem appetimus‚ in eaminime sistimus, sed continuo ad aliam promo-
vemur; eamque cum assequuti simus, tertium aliud desideramus: at—
que ita porro, quin unquam propensioni penitus satisfiat. Ergo si-
gnum est nos inclinatione naturae in id ferri ‚ quod in peculiaribus
bonis sic relucet, ut plene non contineatur. Hoc autem aliud esse ne-
quit, nisi bonum, generatim acceptum, nempe ut tale est, et quod
naturali desiderio explendo plene sufficiat. Hoc bonum appellatur
felicitas. Deinde, si quis se diligenter interrogat, comperiet profecto
se in singulis appetitionibus idcirco obiectum cupere, quia aliquo
pacto beatitatem sibi affert. Sic, si quis ex te causam quaereret cur
scientiam aut sanitatem aut divitias aut quid aliud optas; non aliud
responderes, nisi quia obiecta illa bonitatem includunt, ab iisque
speras aliqua saltem ex parte beari. Sin interrogaris, cur beatitatem
ipsam velis; responsum aliud dare non poteris, nisi: quia beatitas
appetibilis per se est, atque sic a natura constitutus es, ut eam ne-
cessario appetas. Et sane qua ratione felicitas ad bonum aliud refer-
retur; si nobis obiicitur tamquam id, quod absolute complectitur quid-
quid voluntati consonat, et nobis ex omni parte perficiendis respon-
det? Quare cum omnia, quae appeti possunt, in tantum possint, in
quantum felicitatem participant; in felicitate generatim inspecta ra-
tio cuiusque appetitionis revera cernitur et bonum, quod simpliciter
propter se appetitur, et causa est cur cetera omnia appetantur.
11. Felicitas est ultimus finis hominis. Felicitas, ut nuper demon-
stravimus, est ultimum bonum hominis. Atqui, ut pariter demon-
stravimus, bonum convertitur cum fine. Ergo felicitas est ultimus
finis hominis.Praeterea, finis ultimus est bonum illud quod per se ap-
petitur etratione cuius appetuntur alia. Id vero in felicitatem quadrare
evidenter eluxit. Quare felicitas non ad aliud ordinatur, sed cetera
omnia ordinantur acl ipsam. Apposite S. Thomas: <c Bonum intentum
in unaquaque operatione vel electione dicitur finis. Quia finis nihil est
aliud, quam illud cuius gratia alia fiunt. Si ergo statim occurrat ali-
quis finis, ad quem ordinentur omnia quae operantur omnes artes et
operationes humanae, talis finis erit operatorum bonum simpliciter,
idest quod intenditur ex omnibus operibus hominis. Si autem ad hoc
occurant plura bona, ad quae ordinentur diversi fines diversarum
artium, oportebit quod inquisitio rationis nostrae transcendat ista
plura, quousque perveniat adhoc ipsum, idestad aliud unum. Necesse
est enim unum esse ultimum finem hominis in quantum est homo,
propter unitatem humanae naturae; sicut unus est finis medici
in quantum est medicus ‚ propter unitatem medicinalis artis. Et

