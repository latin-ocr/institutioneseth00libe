17ss lUs NATURAE - PARS 1. IUS INDIVIDUALE

futurum tempus satis homo prospicere posset, si ea tantumposside-
ret, quae in praesenti absumit, nec res sibi adiungeret, quae fructu
et valore suo posteram eius vitam tutarentur. Praesertim id vim ha-
bet, si considerentur vicissitudines, quibus hoino subiicitur prout
nempe infirmitati, senectuti, fortunae casibus obnoxius est: eiusque
spectetur ordinatio ad nobiliores illas operationes, quibus animus et
mens perficitur. His enim penitus se addicere nemo potest, nisi infe-
riore cura liberetur procurandi sibi necessaria quotidianis operibus.

Praeterea, homo industrius est vi naturae,· atque ideo ad res natu-
rales arte sua transmutandas, et ad ubertatem terrae sudore suo fe-
cundandam ordinatur. quue eo magis, quod innumera sint necessita-
tibus humanis opportuna, quae sine. multiplici cura non conservan-
tur, immo vix aut ne vix quidem enascuntur. At vero iniquum est ut
quis re fruatur, quam alter labore suo transmutavit aut meliorem et
feracem effecit, suaeque activitatis exercitio, quasi sigillo propriae
personalitatis, obsignavit. Ergo ex ordine naturae resultat ut homo
res stabiliter ita sibi adsciscat, ut eas elaborare queat ac perficere
ad suam utilitatem, ceteris exclusis. Id vero ius proprietatis effor-
mat3 potestas enim rationi conformis, ius dicitur. Quod sane nemo
inficiabitur nisi is, qui aut hominem incuriosum et bestiarum more
viventem approbet, aut ordini et rationi consonum esse dicat ut
quis pro alio laboret, et segnis ac dissolutus gaudeat fructibus,
quos alter industria sua comparavit.

Eadem veritas confirmatur ex conceptu familiae, in qua parens
vitae natorum consulere et in posterum providere tenetur; ne eos
fortunae ludibrio, immo certae egestati committat. Sic enim homo
constitutus natura est, ut saltem pro quarta suae vitae parte, nimi-
rum donec adolescat, ea, quibus indiget, sibi procurare non possit
ac proinde alendus sit a parentibus, qui certe huic muneri aegre ad-
modum satisfacerent, si divitias congerere et res frugiferas sibi ad-
dicere prohiberentur. Quare communistae sic proprietatem impu-
gnant , ut simul familiae dissolutionem praecipiant. Quod iterum
eorum doctrinae absurditatem ostendit.

Denique probari res potest ex universalitate et perpetuitate huius
institutionis. Nulla enim fuit usquam gens, aliquo civili cultu praedi-
ta, quae stabilem proprietatem non agnosceret. Immo ipsi silvestres
homines et efferati, qui libero venatu aut piscatu vitam alunt saltem
proprias cassas aut retes aut pharetras, nec non et mapalia aut
cavernas sibi constanter adsciscunt. At vero factum generale et
constans non aliunde oriri potest, nisi ex lege naturae. Ergo ius
stabilis proprietatis a lege naturae proficiscitur.

