32 ETHICA

rae et luminis, quo cognoscens ornatur. Cuius rei in praesenti etiam
exemplum habemus; siquidem eadem simplex veritas‚verbigratia.spi-
ritualitas animi, maiore perspicuitate ac plurium relationum intuitu
attingitur a sapiente, quam ab homine rudi. Quare Deus, utpote sim-
plex, a quoque vidente attingitur quidem totas, sed non totaliter.

Obiic. V. Ultimi finis vestigatio iuri naturae, ad quod huius libri
tractactio dirigitur, inutilis est. Nam, ut inquit Puffendorfius, ius
naturae nonnisi praesentem vitam spectat, et pro scopo non aliud
habet, nisi hominem civilem efficere. Praeterea, ut asserit Voltaire,
summum bonum et summum malurn chimaera sunt.

R. Pusfendorfii assertio inde oritur, quod iuris naturae et praesen-
tis vitae indolem non rite perspexerit. Nam ius (sive eius nornine lex,
sive rectum aut iustum intelligatur) a fine ultimo praescindere ne-
quit. Lex enim, cum in ordinatione consistat, considerationem avo-
care nequit a fine; et rectum morale non agnoscitur, nisi vi finis. Vita
autem praesens est huiusmodi, ut ad futuram suapte vi ordinetur.
Civilis autem cultus sine iustitia inter cives haberi non potest, nec
iustitia sine ordine morali3 qui totus quantusque est a fine ultimo
normam accipit.

Scomma vero Volterianum una est ex consuetis sophistae illius
ineptiis, non alienum homini atheo et materialistae‚ qui non aliunde
quam ex impio risu et sarcasmo delectationem carpit. At ne con-
futatione quidem dignum est homini sano, qui propensionem ine-
luctabilem et naturalem ad summurn bonum agnoscit; ac proinde
intelligit eiusmodi bonum reale esse et ad adipiscendum possibile,
nisi homo tamquam opus rationi dissonum fingi velit.

Aaricunus III.
De fine hominis proximo, seu cle destinatione hominis in liae vita.

23. Quid vita praesens in consideratione morali. Ex iis, quae su.
perius explicata sunt, liquido patet felicitatem veri nominis in prae-
senti vita minime concessam esse; cum bonum infinitum, cuius amore
in singulis appetitionibus impellimur, nonnisi post fata corporis obti-
neri possit. Restat igitur ut vita praesens, tamquam palaestra et
veluti tirocinium ad statum illum reputetur. Nisi haec veritas prae
oculis habeatur; nec ordo naturae, nec sapientia Conditoris intelligi,
nec vita ac mores rite componi poterunt. Virtus omni venustate ca-
rebit, cor hominis vaga et inexplebili cupiditate torquebitur, exsi—
stentiav ipsa insomnio delirantis phantasiae assimilabitur. Immo nec

