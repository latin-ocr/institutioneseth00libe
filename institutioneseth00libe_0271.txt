CAPUT 11. DE SOCIETATE ClVlLl ⁴267

siquidem multitudo materiam ordinandam non formam ordinantem
suppeditat; sed etiam turbis excitandis et perpetuis rebellionibus
. ansam praebet, ut constans docet experientia.

Alterum vitium est principium, quod assumit, supremam scilicet
normam societatis ordinandae atque administrandae ex publica opi-
nione sumendam esse. Hoc principium regulam moralitatis evertit;
quae, non in opinione, sive privata sive publica, sed in aeternis iu-
stitiae legibus commoratur: tum mobile criterium inducit,quod saepe
non aliunde colligitur, nisi vel ex improborum clamoribus, vel ex
venalium ephemeridum sophismatibus et mendaciis. Deinde huius-
modi principium huc tendit, ut pluralitas in societate dominetur. Id
vero non aliud est, nisi vim iuri substituere: pluralitas enim, seu
maior numerus, per se non exprimit nisi vim. Immo talis est. ut non
difficulter credatur esse,cum non sit: quatenus terrore bonis incusso
et audaciorum quorumdam adscita licentia, publica opinio simule-
tur; atque ita pauci tantum, qui violentia aut malis artibus suffra-
gium populi obtinuerunt, durum dominatum exercebunt.

Tertium vitium est fere completa regiae auctoritatis perempti03
curn princeps ad hoc tantum plerumque reducatur, ut leges a se nec
propositas nec discussas subscribat, et administros ad arbitrium
Concionis (il Parlamento) commutet. Id vero non modo regiam di-
gnitatem dedecet, sed Principi munus imponit quod a nemine, qui
sensu decoris et honestatis tangatur, acceptari posset. Insuper or—
dini sociali ,vitam omnino subtrahit: quae nonnisi ex auctoritate una,
quae inferiora organa moveat et mutuo attemperet, derivatur.

Quartum vitium est conflictus politicus partium, quem fovet.Do—
gma enim est systematis repraesentativi: singulas factiones politicas
vicissim, pro temporum opportunitate, ad gubernium esse promo-
vendas: ex quo oritur contentio perennis et fere bellum inter pote—
statis arripiendae cupidos. Quod ipsi formali conceptui societatis
adversatur; qui in concordia civium situs est, ut omncs, quoad fieri
potest, idem sentiant, idem velint‚et idem prosequantur. Atque haec
sunt vitia praecipua, quae a systemate repraesentativo removenda
forent, utpote bono communi contraria, et cum essentia illius for-
mae politicae necessario vinculo non connexa.

Solvuntur· difficultates.

73. Obila. contra primam propositionem. Forma regiminis, quae
non progignit, nisi bonorum oppressionem et improborum licentiam,
prava est per se. Atqui id facit forma regiminis repraesentativi, ut

