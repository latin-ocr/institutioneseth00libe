142 lUS NATURAE ·- PARS 1. ms INDIVIDUALE

demonstrationis principium est quod quid est; oportet quod secun-
dum modum, quod substantia rei intelligitur, sit eorum modus quae
de re illa cognoscuntur. Unde si intellectus humanus alicuius rei
substantiam comprehendit, puta lapidis vel trianguli: nullum intel-
ligibilium illius rei facultatem humanae rationis excedet. Quod qui-
dem nobis circa Deum non accidit. Nam ad substantiam ipsius ca—
piendam, intellectus humanus non potest naturali virtute pertingere,
cum intellectus nostri secundum modum praesentis vitae, cognitio
a sensu incipiat. Et ideo ea quae in sensum non cadunt, non pos-
sunt humano intellectu capi, nisi quatenus ex sensibilibus eorum
cognitio colligitur. Sensibilia autem ad hoc ducere intellectum no—
strum non possunt, ut in eis divina substantia videatur quid sit, cum
sint effectus causae virtutem non aequantes. Ducitur tamen ex sen-
sibilibus intellectus noster in divinam cognitionem, ut cognoscat de
Deo, quia est, et alia huiusmodi quae oportet attribui primo princi-
pio. Sunt igitur quaedam intelligibilium divinorum, quae humanae
rationi sunt pervia, quaedam vero , quae omnino vim humanae
rationis excedunt (1). »

Tertio, multa sunt quae ex libera Dei voluntate unice pendent. Si
igitur haec sint talia, ut sensibus non pateant, aut tempus futurum
vel historiae praevium respiciant; non aliter sciri possunt, nisi ex
manifestatione divina.

40. PRoposrmo 2³. Nomen revelationis, stricte sumptam, proprie
convenit veritatibus, ad quas homo natarali lamine assaryere
nequit.

Prob. Revelatio, iuxta vim vocis idem sonat ac remotionem veli,
quo aliquid tegitur. Unde cum manifestationi veritatis applicatur,
subaudit veritatem illam per se quasi quodam velamine obtegi, re-
spectu subiecti cui aperitur. Id vero, ut perspicuum est, non compe-
tit nisi veritatibus iis, quae eiusdem subiecti lumen proprium et na-
turale prorsus excedunt. Quae enim illi congruunt, per se nullo velo
teguntur, sed potius patent; per se enim sunt cognoscibiles, modo
mens, sive intuitione, sive ratiocinio, ad ipsas se convertat.

Id quidem, si veritas quoad propriam sui rationem inspicitur.Quod
si non ratio rei, sed ratio medii consideratur, nomen revelationis
convenit etiam veritatibus naturali lumini proportionatis, quatenus a
De onobis manifestentur non evolutione naturalis intelligentiae, sed
per medium extra vires naturae positum3 prout esset ex.gr.vel super-
naturalis inspirati0,vel loquutio angelica aut hominis divinitus afflati.

(1) Contra ssentiles. lib. 1, c. 3.

