115

CAPUT PRIMUM

DE IURE ET OFFICIO GENERATIM

1. Partitio. Exordimur ab officio , et iure prout officio opponi-
¹tur, generatim explicandis. Deinceps, pro triplici aspectu, qua homo
individuus considerari potest, diversa eius officia, quibus sive erga
Deum, sive erga seipsum, sive erga reliquos homines adstringitur,
tribus capitibus perscrutabimur.

ARTlcULus Ι.
De notione, divisione et proprietatc'bus iuris.

2. Quid ius. Iuris notio primitiva est; quae facilius mente con-
cipitur, quam verbis explicatur. Generatim et nullo negotio appre-
henditur tamquam moralis facultas disponendi de re aliqua aut eam
exigendi ab aliis. (( quta strictam iuris significationem, ait Suarez
solet proprie ius vocari facultas quaedam moralis, quam unusquis-
que habet vel circa rem suam, vel ad rem sibi debitam (1). » Sic
qui dicit: mihi ius est meae pecuniae, meorum praediorum et si-
milium, non aliud intelligit, nisi fas sibi esse de illis pro arbitratu
disponere. Sed ut conceptus eiusmodi distinctior evadat, et quan-
tum fieri potest, scientifica definitione comprehendatur, elementa
innuenda sunt quibus constat, et respectus quos includit.

3. Ius differt a vi physica. Primum , nemo non videt faculta-
tem, quae conceptu iuris continetur, a vi physica valde distingui.
Tota enim, quanta est, a lege procedit: lex autem ad ordinem mo-
ralem pertinet, et intellectum ac voluntatem alloquitur, non physice
aliquid operatur. Si secus esset, pueri et infirmi, utpote vi physica
carentes , iuribus destituerentur; quod, nisi insanus ‚ nemo dicet.
Immo tantum abest, ut ius cum vi physica confundatur, ut, si quando
violentia fortioris cuiusdam opprimitur, non solum non corruat, sed
roboretur magis ac vividiore luce splendescat. Tota itaque vis iuris
cst moralis, nimirum a lege proveniens, quae dictet posse aliquid
fieri vel ab aliis repeti, quia sic fert ordo rationis. Vis physica est

(1) De legibus, 1. Ι, c. 2, ἓ 5.

