162 IUS NATURAE PARS 1. lUs lNDIVIDUALE

patrandum eligi possit, ne abiecti animi et timidi notam incur-
ramus⁶.2 Id, nisi amens, nemo asseret. Quoties igitur aliquid turpe
est per se, admitti nequit, quaecumque nota aut malum immineat.
Hoc ad difficultatem solvendam sufficeret. Attamen addimus: duel-
lum non esse verum indicium fortitudinis. Primum, quia fortitudo
cum praestantissima sit virtus, consistere nequit in actione, quae
prorsus honestate caret. Deinde, quia etiamsi appelletur fortitudo
non virtus proprie dicta, sed audacia tantum animi in morte sper-
nenda3 haec etiam per duellum nullo modo demonstratur. Nam,
cum duellum ‚ totum quantum est, virium robore et peritia ac
dexteritate pugnantis nitatur3 non est per se intrepidi animi ar—
gumentum. Quare saepenumero quiin privatis huiusmodi pugnis
audacissimi videntur, timidissimi comperiuntur in bello, quod pro-
prie est certum impavidi animi experimentum.

CAPUT QUARTUM

DE OFFICIIS HOMINIS ERGA ALIOS

61. Ratio tractationis et partitio. Homines, utcumque acciden-
talibus differentiis discrepantes3 tamen , ad essentiam quod per-
tinet, omnino inter se conveniunt, quasi partes homogeneae totius
cuiusdam, quod specie humana continetur. Quisque enim corpore or-
ganico, et rationali animo constat, ac facultatibus gaudet inde emer-
gentibus. Quare ut sensibilitate, sic etiam intelligentia et reflexione
et libera voluntate praeditus est, et ad perfectionem suam iugiter
augendam viresque explicandas contendit. Unde eadem natura
humana in singulis multiplicata et quasi iterata conspicitur.

Hinc omnes cognatione quadam et naturali societate devinciuntur,
atque ad eundem finem, omnibus aeque praefixum, promoventur sub
uno gubernatore Deo, omnium parente et principe. Hinc oritur ut
etiam extra civilem convictum, mutuis officiis inter se teneantur, a
natura proficiscentibus; de quibus aliquid disserere oportet, ante-
quam ad statum socialem, proprie dictum , veniamus. Ne autem
argumenti amplitudo nos longius pertrahat ; ad tria tantum puncta
sermonem nostrum coarctamus. Primum, de amore quem generatim
homo homini debet3 deinde de iure proprietatis, quod peculiarem
observantiam postulat; denique de contractibus eloquemur , ex
quibus novae obligationes, praeter naturales, enascuntur.

