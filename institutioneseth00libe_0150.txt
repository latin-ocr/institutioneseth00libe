146 1Us NATURAE ·- PARS 1. IUS INDlVIDUALE

Obic‘c. II. Characteres revelationis characteribus rationis adver-
santur. Nam hi in libertate, inquisitione et dubio; illi in subiectione
mentis, in assensus stabilitate, in impositione dogmatum reponuntur.

R. Nego assertum. Ad prob. dist: In libertate , inquisitione et
dubio reponuntur, donec mens¹ perveniat ad motivum firmum cui
innitatur, conc‚· cum iam ad hoc motivum pervenerit, nego.

Inter Rationem et Revelationem non viget oppositio, propria con-
trariorum, sed tantum propria correlativorum; quae proinde per se
tendit non ad exclusionem, sed potius ad conciliationem et harmo-
niam. Nam oppositio haec non alia est, nisi ea, quae intercedit
inter subiectum perficiendum et obiectum perficiens : quae, ut quis-
que videt, mutuo non pugnant, sed contra petunt se invicem et
amico foedere sociantur.

Profecto ratio cum sit in potentia respectu veritatis, ad eius inqui-
sitionem naturali stimulo incitatur. Itemque, cum pro obiecto habeat
verum universaliter acceptum, vim possidet se torquendi ad quam-
libet peculiarem veritatem investigandam. Cum autem reflexione
ornetur, vi instruitur excutiendi a se notiones, quibus sine suffi-
cienti fundamento adhaesit. In hoc tantum eius libertas sita est,
non autem in eo quod nullis legibus teneatur. Evidenter enim a le-
gibus, intelligentiae propriis, 11011 eximitur, et veritatis imperio sub·
iacet. Hinc fit ut dubium non absolutum ei competat, sed rela—
tivum3 quoad illa nimirum obiecta, quae stabili motivo destituta
offeruntur. Contra Revelatio‚ cum sit veritatis manifestatio, chara—
cteribus insignitur, qui veritati competunt. Hi certe sunt notitiam
sui praebere, assensum exquirere, imperare mentibus. Iamvero ad
hos veritatis characteres reducuntur auctoritas, dogmatum impo-
sitio, fides. Ergo vel ratio non ad veritatem ordinari dicenda est;
vel Revelationis characteribus non repugnat.

Et sane, revelatio, cum a Deo procedat et nomine Dei 1105 allo-
quatur, iure sibi vindicat ut intelligentiam nostram sibi submittat et
ad obtemperandum cogat. Id uuum constet necesse est: eam nomine
Dei nos alloqui. Hoc ubi constiterit ; rebellionis crimen mens incur-
reret, si dociles aures praebere renueret. Neque carentia evidentiae
veritatum, quas tradit, legitimam excusationem reluctandi affert;
nisi, praepostero ordine, ratio finita et veritatis subdita, in veritatis,
quae infinita est, mensuram et dominam convertatur. Veritas, si am-
plior mente humana est, necessario duplicem modum habet se eidem
manifestandi. Unus est evidentia, quoties agitur de obiecto, quod eius
Jimitcs 11011 excedat; alter est auctoritas, quoties agitur de obiecto,
quod illius aciem praetergreditur. In posteriore hoc casu non ali-

