112 INTRODUCTIO

nec internis tantum actionibus se continent, sed cum externis arcto
vinculo colligantur. Quare pronum est ut scientia moralis, gene-
ratim sumpta, utramque partem hominis complectatur, atque ideo
ad se revocet obiectum etiam quod in quavis opinione luri naturae
solet attribui. Idem fere contingeret, si haec scientia non Moralis
sed Ius naturae dici vellet. Tunc enim quaestiones, quae communiter
Morali adiudicantur, ad Ius naturae facile reducerentur. Nam ius
a iubendo, facile torqueri potest ad generatim significandum id quod
iubetur, seu quod est obiectum legis. Hoc autem, cum rationi confor-
me esse debeat⁷ idem erit ac rectam morale; seu id quod ad finem
sic tendit, ut neque hinc neque inde deflectat. Si igitur ius in hoc
sensu acciperetur, scientia iuris naturalis pro obiecto generatim
haberet quidquid, ad mores quod pertinet, rationi consonum est et
iuxta naturae principia; atque ideo non modo ea vestigaret, quae mu-
tuas hominum relationes aut externos tantum actus respiciunt, sed
etiam intentiones internas et quidquid individuam personam, prout
ens morale est, attingit. Atque hoc sensu disciphnahaec, sive primo
sive altero nomine significetur, definiri posset: Scientia recti mo-
ralis, aut ordinis ponendi in liberis hominum actionibus.

Deinde aio, si distinctio inter utramque scientiam constitui velit,
non ita Ius naturae ab Ethica distinguendum esse, ut ab ea se-
paretur, et omne vinculum inter unum et alteram abrumpatur. Nam
nequit externum activitatis humanae exercitium ab interno abscindi;
cum natura sua sit eius expressio, aut etiam instrumentum et natu-
rale adminiculum. Quare externae actiones, si vere prout humanae
sunt spectentur, internis informari debent, atque ad eas exprimen-
das perficiendasque dirigi. Sic igitur a iure considerentur necesse
est. Qui autem contra faceret, similis esset illi, qui corpus ab anima
non modo distingueret, sed plane disiungeret. Is non hominem,
sed cadaver haberet. Enimvero si ius, ut tale sit, potestate morali
constat, quae a ratione procedit, eique ex parte aliorum hominum
officium observantiae respondet ; quo pacto potest vel mente con-
cipi seiunctum a principiis homini internis, a quibus in ipsum tota
moralitas et inviolabilitas derivatur ⁶2 Separatio vero, quae ne con-
ceptu quidem fit, quomodo potest ad actum adduci, et ad scientias
transferri, quae rerum naturae consonent?

Tertio dico distinctionem (non separationem) inter utramque
scientiam utilem esse ratione methodi3 at eam non esse tanti, quanti
Ahrens faciendam esse autumat (1). Prima pars facile patet; si-

(1) Com-s de droit natmel, part. gen. ch. 2.

