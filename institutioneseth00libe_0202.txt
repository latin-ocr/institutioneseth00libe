198 ius NATURAE— PARS 11. ius socnam

in modum augescit utilitas, quae ex ipsis in societatem redundat.
Nemo enim est aptior ad alios disciplina imbuendos, quam qui, nu-
ptiarum onere solutus, familiae regendae negotiis non distinetur.
Quis autem magis. idoneus ad sapientiam aliis communicandam
excolendosque mores, quarn is qui sapientiae unice studet ac tem-
perandae cupiditati virtutique excolendae se penitus mancipavit?
[astabis denuo: Bonum commune potius est bono privato. Sed
coniugium spectat bonum commune, caelibatus bonum privatum.
Ergo coniugium , utpote altius bonum spectans, praestantius est
caelibatu
R. Huic difficultati sic respondet S. Thomas: « Bonum commune
potius est bono privato, si sit eiusdem generis3 sed potest esse quod
bonum privatum sit melius, secundum suum genus. Et hoc modo
virginitas, Deo dicata, praefertur fecunditati maritali. Unde Augu-
stinus dicit, in libro de virginitate, quod fecunditas carnis, etiam
illorum, qui in hoc tempore nihil aliud in coniugio, quam prolem„
requirunt, quam mancipent Christo, pro amissa virginitate com-
pensari non posse credenda est (1). » Ceterum caelibatum in com-
mune etiam bonum maxime redundare, superius ostensum est.
Obiz'c. ΙΙ. Socrates et Plato, philosophorum facile principes, do-
cuerunt, ad optimam constitutionem civitatis pertinere ut omnium
possessiones et uxores pariter sint communes; quemadmodum videre
est in Thimaeo et in libris de republica. Iamvero non est credibile,
hos sapientissimos viros existimasse bonum id, quod iuri naturae
repugnat. Ergo polyandria non est absolute iuri naturae repugnans.
R. Hoc non aliud ostendit‚-nisiquam labile sit ingenium humanum,
solius naturae viribus relictum3 cum tam sapientes homines sic
turpiter errare potuerint. Nec solum hac in re, sed in aliis quoque
permultis, ut ex. gr. de infantibus interficiendis, qui debiles aut de-
formes nascerentur‚ ac de naturali conditione mancipiorum, absurda
docuerunt. Ceterum quam stulta sit illa opinio Platonis et Socratis
late ostendit Aristoteles in libro secundo politicorum3 ubi demon—
strat, communionem uxorum non modo esse per se pravam, sed
etiam bono communi maxime nocivam et innumeris turpitudinibus
obnoxiam. Communionern vero bonorum, inter alia incommoda,
quae patitur, conceptui civitatis adversari, quae sic converteretur
in domum. Civitas enim non mere consurgit ex pluribus homi-
nibus, sed ex pluribus hominibus conditione differentibus et so-
cietate minori iam aggregatis; sicut vitalis organismus conflatur
ex partibus dissimilibus ac peculiari structura praeditis.

(1) Summa tlt. 2: 23²0 q. CLII, a. 4.

