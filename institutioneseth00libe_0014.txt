10 1NTRODUCT10

amore, qui actus est voluntatis, in obiectum ferimur, prout in se
est, cum ipsoque affectione animi copulamur. Quare per voluntatem
proprie in praesenti vita circulus ille completur, quo creatura ra-
tionalis, a Deo per exsistentiam profecta, ad ipsum ratione con-
spectum se promovet, eique coniungitur. Quae curn ita sint, quis
non videt praestantiam illius scientiae, quae nobilissimam hanc sa-
cultatem sibi contemplandam ac dirigendam assumit?

Ad utilitatem vero quod attinet, disciplina haec non iners in pro-
pria contemplatione manet , sed operationem spectans ad vitam
hominis rite temperandam atque in congruum finem promovendam
se convertit et applicat. Quod quanti emolumenti sit, opus non est
ut verbis exaggerem. Si quid enim hominis interest, hoc profecto
est maxime, ut vitam iuxta omnes relationes, quibus afficitur, sa-
pienter sancteque ordinet, atque ad finem assequendum nitatur, ob
quem conditus a Deo est. Hinc mirum nemini videri debet si summi
antiquitatis philosophi hanc scientiam in culmine sapientiae col-
locarint, ac Socratem idcirco potissimum philosophiae parentem
salutaverint, quod ab inerti et sterili antiquiorum contemplatione ad
eiusmodi fecundam et operosam disciplinam animos revocaverit.

Quod si non in seipsa et quoad vitam hominis, sed in nexu, quem
habet cum ceteris disciplinis, haec scientia consideretur余 non mi-
noris utilitatis apparebit. Enimvero artes omnes, si honestae esse
debent, tum in fine quem sibi proponunt, tum in delectu et usu me-
diorum 余 procul dubio a morali scientia gubernantur, quae proinde
Aestheticae imperat, ne, a recto tramite delirans, pulcrum in turpi
et indecoro requirat. Philosophia vero speculativa pro fine scien-
tiam moralem habet余 quemadmodum cognitio ad operationem diri-
gitur, et perspicientia veri ad amorem boni.

Sed maxime huius moralis scientiae usum habent reliquae di-
sciplinae civiles余 quae, veluti arbores ex radice et rami ex trunco,
ab ea succum et vitam hauriunt. Sane, quid esset Iurisprudentia
aut Politica, sine praevia cognitione earum rerum, quae in doctrina
morum et iuris naturae tractantur? Non aliud profecto, nisi indi-
gesta statutorum et praeceptionum moles, ex arbitratu pendentium,
et corpora quaedam sine anima. Vis enim interior et quasi vitale
principium tum legum civilium , tum cuiusque sapientis admini-
strationis et formae regiminis non aliunde suppeditatur, nisi ex no-
tione finis ad quem homo et societas universa tendit, atque ex
conceptu absoluto et immutabili iustitiae naturalis, quo relationes
omnes, quibus homo afficitur, informandae sunt. Nec nisi exinde
ratio ,desumi potest iuris omnis positivi, et norma iuxta quam sta-

