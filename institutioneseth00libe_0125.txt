CAPUT 1. DE mae: ET omnmo GENERATIM 121

tunus.'Quod igitur non respondet fini, nullo modo ambitu iurium
continetur. Praeterea, homo prout finem spectat, officiis adstringitur
quibus solvi nequit. Ergo officia in homine terminos quosdam exhi-
bent, quos transilire non licet, obtentu iuris. Hinc undecumque ius
aliquod advenire videatur , numquam extendi potest ad id, quod
officio actu obliganti contradicat. Quod enim officio opponitur, turpe
est. Ad turpe autem non datur ius, siquidem vis eius omnis ex
ordine et lege proficiscitur; a lege autem et ordine proficisci non
potest, quod legi et ordini adversatur.

AssrlcULus II.
De natm-a et partitione officiorum.

15. Quid officium. Obligatio‚ qua lex naturae voluntatem ad ali-
quid faciendum vel omittendum adstringit, officium nominatur. Haec
autem obligatio in morali quadam necessitate sita est, seu in im-
possibilitate manendi in ordine ac legis reverentia, contrarium eius,
quod ratio dictat, operando. Sic cum hominem ad non mentiendum
obligari dicimus; non aliud significare volumus, nisi eum hac ne-
cessitate teneri ; ut si ordini adhaerere velit, mentiri non debeat;
sin mentiatur, continuo desciscat ab ordine. Atque haec definitio
officium respicitin abstracto, nam in concreto ipsa actio vel actionis
omissio, ad quam obligamur, officium dici solet.

16. Quid praecedat: Ius an officium. Ordo iuris respectu officii
considerari potest vel absolute quoad obiectivam eorumdem gene-
rationem, vel relative, quoad originem quam habent in ipsa crea-
tura, cui insunt. In prima consideratione, ius praecedit officium.
In tantum enim creaturae rationales officiis adstringuntur, in quan-
tum Deus ius habet subiiciendi eas ordini, quem eius sapientia
praescribit. Quare ontologice et per se prius est ius, deinde offi-
cium; nimirum prius est ius in Deo, deinde officium in creaturis.
Dixi prius ias in Deo ‚· quia Deus iuribus tantum ornatur, officiis
non devincitur. Non enim superiorem habet, a quo legem et obli-
gationem accipiat; nec ad finem aliquem adipiscendum ordinatur,
sed ipse est supremus dominus et finis et norma rerum ceterarum.

Sin altera consideratio fiat, nimirum si origoiuris et officii spe-
ctetur in ipsa rationali creatura quam afficiunt; indubie iuri praeit
officium. Etenim, ut ante innui, eatenus creatura rationalis iuribus
instruitur, quatenus finem a natura praestitutum habet, ad quem
usus rerum ac propriae activitatis exercitium necessaria sunt vel

