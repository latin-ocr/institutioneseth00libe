84 ETHICA

num divinum ad quod voluntas Charitate elevatur.Ratione individui,
quatenus quaerat id quod est alterius bonum, licet extra limites boni
humani non feratur, et sic voluntas perficitur iustitia, aliisque virtuti-
bus in alium tendentibus, ut est liberalitas et consimiles, nam iusti-
tia est in alterius bonum. Iamvero Charitas est virtus theologica et
supernaturalis, et ad dilectionem supernaturalem requiritur. Prout
autem Deus consideratur ut ultimus finis hominis intra naturae ter-
minos, respondet naturali desiderio voluntatis, ad quod voluntas non
eget habitu. Ergo, inspectis tantum virtutibus moralibus, sola iusti-

tia respectu voluntatis, supere-st recensenda (1).

CAPUT TERTIUM

DE NORMA OPERATIONIS HUMANAE

88. Argumentum et partitio. Restat ut de naturali norma actionum
dirigendarum disseramus ‚ ex qua completa obligatio earumdem
emergat. Haec autem proprie in lege sita est. Etsi enim rationis
iudicia quatenus honestum a turpi discernunt, hoc ipso regulam ali-
quam operandi et obligationem improprie dictam suppeditent (siqui-
dem res omnis quodammodo sibi debet ut nihil efficiat, quod propriae
naturae repugnat) ;‘nihilominus perfectam normam et veri nominis
obligationem non exhibent, nisi legis proprie dictae naturam induant.
Id quidem ex iis, quae mox dicemus, luculenter apparebit 2 sed iam
nunc innuimus, ut huius postremi capitis argumentum constet, quod
totum in lege eique adnexis notionibus versabitur. Porro haec lex
cum in nobis a natura dimanet, naturalis nominatur. Quae vero
ipsam attinent, ad haec capita revocari possunt: Ι. Ut eius notio
et exsistentia declaretur3 ΙΙ. Ut eam sanctione aliqua gaudere osten—
datur3 III. Ut eius numerentur proprietates; IV. Ut ad adsolutum
aliquod praeceptum, quod ceterorum veluti generalis formula sit,
reducatur; V. Ut sermo fiat de eiusdem applicatione ad casus pe-
culiares, quae moralis conscientia nuncupatur. Quocirca quinque
articulis caput hoc comprehenditur.

Ammonis I.
De conceptu et exsistentia leyz‘s naturalis.

89. Quid lex. Leges generatim a Montesquieu definiuntur ita, ut
sint necessariae relationes, quae ex rerum natura dimanant (2). Hinc

(1) Qq. Disp. Quaestio De virtutibus in communi, a. 5.
(2) De Z'Esprit cles lois, l. 1, c. Ι.

