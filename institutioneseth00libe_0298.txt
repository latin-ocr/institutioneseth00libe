294 ius NATURAE - PARS 11.1us soeiALE

illae considerantur aut respectu partium, quibus societas constat,
aut respectu aliarum societatum ab ea independentium; idem de
officiis et iuribus dicendum est. Officia et iura, quae societati com—
petunt respectu aliarum societatum, in tertia parte huius operis
tractabuntur3 hic de officiis et iuribus internis disserimus, quae,
inter ipsas partes, societatem componentes, intercedunt. Iam vero
eiusmodi partes ad duas revocantur, nimirum ad subditos et im-
perantes, prout vel supremae potestati subsunt, vel illam exercent.
De mutuis harum officiis et iuribus multa quidem hactenus iam
dicta sunt. Quare nonnulla, dumtaxat hic, tamquam proprio loco,
adiungemus duabus paragraphis: quos tamen de officiis tantum “
inscribimus, tum quia officia et iura propter mutuam relationem
se invicem revocant, tum quia homo valde indiget ut officia magis
quam iura ipsi commemorentur

§L

De subditorum officiis.

102. Officia civis erga alios cives. Quamvis subditorum officia
respectu auctoritatis potissimum spectamus; tamen aliquid etiam,
veluti per transennam, innuimus de officiis, quibus socii inter se,
aut erga totam societatem tenentur. Homo enim, in societate con-
stitutus ad triplicem terminum referri potest: ad singulos cives
seorsum acceptos, ad totam societatem quatenus unum corpus
est, ad auctoritatem quae multitudinem moderatur et regit.

Iam age respectu singulorum, etiamsi per se et seorsum conside-
rentur, quisque civis in primis adstringitur officiis naturalibus ex
ipsa essentia hominis dimanantibus; quae certe per societatem non
tolluntur, sed confirmantur. Deinde, ea iura revereri debet, quibus
illi donantur a lege civili, atque idcirco ea praestare tenetur of-
ficia, quae eiusmodi iuribus respondent. Deinde, ad eosdem pecu-
liari dilectione prosequendos adstringitur, propter arctiora vincula,
quihus erga ipsos tenetur, utpote eiusdem corporis socialis membra3
ex quo fit ut ceteris hominibus in benevolentia praeferri debeant.

103. De amore patrio. Respectu vero societatis, ad quam pertinet,
opus est ut civis cogitet, se ope reipublicae, in qua natus est, omnia
quae possidet recepisse; cui proinde grati animi sensu maximopere
obligatur. Parentes enim, a quibus ortum duxit, partes erant societa-
tis illius,atque nonnisi eiusdem adminiculo ipsum nutrierunt ac disci-
plina et bonis artibus exornarunt.Quare illam tanta caritate complecti

