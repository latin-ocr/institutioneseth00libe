CAPUT 1. DE soeii-:TATE DOMi-:sricA 207

sua antecedit aliud , independens ab illo est. Iamvero matrimo-
nium ad ipsam constitutionem familiae pertinet; quippe quod fun—
damentum est et germen societatis domesticae, quae stabili unione
nititur virum inter et mulierem.

Itemque , societas civilis sabaudit personam ; atque ideo ea iura
tangere nequit, quae personalitatem ipsam humanam attingunt. Iam-
vero, ut supra ostendimus, matrimonium ad ipsam integrationem
et complementum personalitatis humanae refertur. Ergo in se et
quoad sui constitutionem potestati civili non subest. Immo tanta
est eius independentia a quavis auctoritate mere humana; ut ipsa
paterna potestas, quae sane anterior est et divinior potestate ci-
vili, se non aliter in matrimonium ingerere possit, nisi sola di-
rectione et consilio. Unde Ecclesia Dei, in Concilio Tridentino con-
gregata firmiter obstitit Galliae oratoribus, qui nomine Regis in—
stantissime postulabant ut inter conditiones, ad validitatem matri—
monii requisstas, consensus parentum adstipularetur (1).

Denique, societas civilis subaudit religionem , quae essentialis
homini est, in quantum est homo. Iam vero matrimonium res est
religiosa et sacra; quatenus ad relationes pertinet, quae inter Deum
et hominem intercedunt. Etenim per coniugium homo constituitur
Dei minister et instrumentum in productione alterius hominis. Haec
autem productio divina est tum ratione sui, quia exquirit inter-
ventum immediatum et peculiarem Dei, propter animam spiritua—
lem quae conditur e nihilo; tum ratione finis, quia ordinatur ad
exsistentiam et educationem impartiendam adoratori et glorificatori
supremi Numinis ; tum ratione obiecti, quia viventem Dei imagi-
nem gignit propter expressam similitudinem Divinitatis, quae in
homine insculpta est. Hinc apud omnes gentes sive cultas sive
barbaras, matrimonium inter religiosas cerimonias semper cele-
bratum est et sacerdotum interventu.

Prob. II. Hactenus matrimonium consideravimus in ordine mere
naturali; quid vero dicendum erit, si, ut Christianos decet, idem in

(1) Sacrosanta Synodus Tridentina, quamvis reprehenderit ac vetuerit ma-
trimonia sine consensu parentum contracta, tamen ea valida esse sanxit, hoc
decret03 «Tametsi dubitandum non sit, clandestina matrimonia, libero con-
sensu contrahentium facta, rata et vera esse matrimonia, quandiu Ecclesia ea
irrita non fecit, proinde iure damnandi sunt, ut eos sancta Synodus anathe-
mate damnat. qui ea vera et rata esse negant, quique salso affirmant ma-
trimonia, α filiis familias sine consensu parentam eontracta, irrita esse,
et parentes ea rata et irrita jacere posse; nihilominus sancta Dei Eccle-
sia ew iustissimis causis illa semper detestata est atque prohibuit » Cone.
Trid. Sess. XXIV, De Reform. Matrim. c. 1.

