CAPUT 111. DE socm'rATE cmm 225

suppleat singulorum, qui seorsum per se vel nullo modo vel aegre
et difficulter finem consequerentur, ad quem ordinantur a natura.

Solvuntur· difficultates

37. Obz'ic. Ι. eoe Rousseau. Ut status naturalis hominis digno-
scatur, ipsum exuere oportet omnibus donis superadditis et facul-
tatibus arte acquisitis His autem demptis, homo silvestris omnino
ac segrex apparet, nec nisi sensationibus tantum instructus. ΙΙ.
Ideae universales ope sermonis comparantur. At sermo homini na-
turalis non est. In statu igitur naturali homo caret ideis univer-
salibus. ΙΙΙ. Multi reperti sunt homines in America et Africa ac
locis polo proximis belluarum more viventes, sine religione, sine
legibus, sine moribus; cuiusmodi sunt Hurrones‚ Hutentotti, La-
ponii, aliique. At hi in statu naturali manebant. Ergo status na-
turalis hominis a belluino minime differt.

R. In primis falsum est exuendum esse hominem omnibus perfe-
ctionibus arte acquisitis, ut status eius naturalis deprehendatur. Hae
enim si hominis naturae sunt consentaneae et ex principiis evolvun-
tur eidem inditis, naturalem potius eius statum constituunt. Status
enim naturalis ille est, qui a principiis naturae procedit, et ad quem
res a natura ordinatur. Deinde etiamsi ope abstractionis homo exua-
tur perfectionibus arte acquisitis, non tamen talis superest, qualem
Rousseau comminiscitur. Non enim sola sensibilitas supererit, sed
etiam ratio, quae essentialis homini est, tum etiam supererit societas
domestica, sine qua homo nec nasci nec conservari potest; denique
supererit insita propensio et ordo ad civitatem efformandam.

Ad secundum reponimus, utrumque a veritate deficere : nimirum
ideas generales a sermone pendere, et sermonem homini naturalem
non esse. Idearum enim universalitas non a vocibus, quae ideas
subaudiunt, sed ex abstractione oritur, circa phantasmata imagina-
tionis, quemadmodum in Psychologia explicatum est. Sermocinatio
autem opus naturae est, quae organa ad articulatas voces edendas
nobis conformavit, et vim concessit associandi ideas cum signis.

Quoad tertium, nemo est qui non sentiat in praesenti historiae lu-
ce Rousseavium coecutire in describenda conditione earum gentium.
Etsi enim illae barbaris moribus utuntur ; haud tamen ea stupi-
ditate laborant, quarn ipsis fabulator noster appingit. Nam certe
rationis usu fruuntur, ac Dei legisque naturae notionem, utcumque-
depravatam et erroribus implexam, aliquam tamen possident, et con-

LlssmzAToRE— Ethieoc et Ias naturae. 15

