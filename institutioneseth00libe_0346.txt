342 1th NATURAE — PARS 111. ius INTERNATIONALE sizo· GENTmM

permutandis necessariis vel utilibus posita sunt (1). Cum enim na-
tura non omnia ubique florescere, sed alibi fruges, alibi pecora,
alibi metalla, atque ita de aliis, abundare voluerit, ostendisse vi-
detur se mutuam quamdam ex hac parte iunctionem gentium optasse.
Immo vero hac bonorum discrepantia gentes omnes vicissim inter
se subiectas esse voluit3 siquidem indigentiae, quae inde enascun-
tur, mutuae sunt atque omnes generatim afficiunt: qui autem eget,
ei, qui abundat, fit obnoxius. Sic natura gentem unam ad com-
municandum cum alia ordinavit, atque ad benevolentiae exerci-
tium vi etiam propriae utilitatis adegit.

9. commercia per se favent culturae morali. Nec vero commer—
cium materialibus dumtaxat incrementis, sed moralibus etiam, in-
directe saltem, favet. Etenim non modo diversas gentes ita miscet,
ut quod genitum alicubi est, id apud omnes natum esse videatur;
sed etiam scientiae amplificandae ac moribus temperandis debitaque
lenitate donandis non parum confert. Valde enim intellectum am-
plificat propter varietatem et copiam obiectorum , quae respicit;
propter distantium locorum inspectionem, ad quae terra marique
homines, mercium permutandarum gratia, adducit; propter iuges
stimulos , quos menti addit ut nova media excogitentur , quibus
⁴ mercatura latius exerceatur, propter mutuam communicationem
ingeniorum quam inducit, et contactum morum oppositorum, ex
quo mutuum temperamentum et maior explicatio virium efflorescit.

Hinc iure observant philosophi maximum culturae nationalis
gradum cum commercio connecti ; sicut rudissimum vitae genus
illud est, quod solo venatu aut piscatu continetur. Inter haec me-
dium locum occupat agricultura et artium mechanicarum usus; ita
tamen ut agricultura domesticis et civilibus virtutibus excolendis,
artium usus externis vitae ornamentis magis deserviat. llla enim fa-
milias certo loco affigens, vagum vivendi morem excludit ac stabi—
lem permansionem facit, tum etiam cura prospiciendi in posterum so-
lertiaque rerum comparandarum prudentem et providum colonum
efficit. Artes vero longe maiorem numerum obiectorum respiciunt,
quorum magna pars ab agricultura suppeditatur;neque statis tantum
temporibus, sed assidue et continenter exercendae industriae et uti-·

(1) Hinc apparet commercii notionem magis patere, quam negotiationis
Etsi enim quaevis emptio et venditio solent improprie dici neyotiatio; tamen
proprie negotiatio in ea emptione tanturn et venditione consistit, qua res em-
pta, sine ulla sui mutatione ‚ carias venditur, ad lucrum faciendum. Per se
mala non est, immo in humana societate est prorsus necessaria3 sed valde
ndiget ut honestatis legibus gubernetur, nc in avaritiam et quandoque etiam
n iniustitiam degeneret.

