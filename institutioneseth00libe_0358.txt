354 ius NATURAE - PAns 111. ms 1NTERNAT10NALE ssu GENTHJM

utpote quae supremam et aeternam eius felicitatem respicit; pro-
fecto maximum ius homini et societati affert pugnandi adversus
sacrilegos, qui illam utcunque iniuriis lacessunt. Immo ad id non
modo ius sed etiam officium quandoque homini et societati inest,
ex obligatione proficiscens, qua, prae omnibus bonis, Dei gloriam
et aeternam proximorum salutem procurare tenemur.

ARTICULUS II.
De officiis in bello etpost bellam servandis.

27. Quid debeat iniustus bellator. Iniustus bellator, ut satis per
se patet, ad integram restitutionem tenetur rerum omnium, quas
cepit, et ad damna resarcienda, quae innocuae genti armis intulit.
Quorum oum innumera sint, quae resarciri nequeant; videant,
quaeso, bellorum amatores quanto oneri se subiiciant‚ propter stul-
tam inanis gloriae aut imperii amplificandi cupiditatem. Quod si
quis bona fide bellum suscepit, et eius decursu iniustitiam ani-
madvertit; illico ab omni hostili aggressione cessare debet, ac de
componenda pace negotiationes ordiri, restitutis iis, quae adhuc
integra sunt, et quorum additamento ditior factus est.

28. Quid bellator iustus. Officia iusti bellatoris huc tandem re'-
duci posse videntur ‚ ut gerendo bello non plus damni inserat ‚
quam mere necesse sit ad vim hostis propulsandam ac nocivo
effectu frustrandam. In ceteris omnibus leges iustitiae et humani-
tatis, sive cum gentibus non inimicis, sive cum ipsa gente inimica
servare tenetur. Hinc in primis nulla iniuria aut vis inferenda est
gentibus, quae neutralitatem, ut aiunt, custodiunt; nempe iis, quae
neutri parti bellantium favent, sed aeque utriusque amicitiam co—
lunt. Quae quidem adigi iure non possunt ad animum neutri parti
faventem deponendum, nisi ex contractu aliquo ad auxilium alte—
rutri praestandum se obligarint. Deinde militum licentia compe-
scenda est; ut non modo nulli pacato et inermi civi, qui extra
pugnam versatur, iniuriam irrogent ; verum etiam ab incendiis ,
vastatione, raptu, segetum et camporum depopulatione, ac potissi-
mum ab omni turpi actione abstineant, quae aut honestati morum
aut sanctitati religionis iacturam importet. Paucis curandum est
ut bellantes ita se gerant, ut patefaciant se non ad perniciem gen-
tis, contra quam pugnant, sed mere ad se defendendos ac pro-
prium ius repetendum vim adhibere. Qua de re memoratu dignae
sunt laudes, quibus Tullius militarem Pompeii disciplinam extollit,

