CAPUT 1. DE GENTmM RssuATIONlssUS IN STATU PAc1s 349

ac novas instructiones postulandi. Hac in re impediri minime po-
test, quin proprio munere destituatur. Quare eius persona invio-
labilis omnino esse debet; secus, si vim pati posset, facile a suis
functionibus fideliter implendis deterreretur.

Hinc sequitur ut iurisdictioni gentIS, ad quam mittitur, non sub-
iiciatur. Quod insuper manifeste exigitur a charactere repraesen-
tativo , quo ornatur; vi cuius vicem gerit proprii Principis vel
propriae nationis. Hinc enim efficitur ut respectu commissi mu-
neris pro eadem persona gentis, quarn repraesentat, habendus sit.
Eius igitur independentiam participare debet, et ditioni alterius,
cui illa non subest, submitti nequit.

Id vero non vetat quominus, si aperte hostilem animum exhi-
beat ac nefario conatu perniciem gentis , apud quam moratur,
meditetur; re comperta, reprimi possit atque etiam civitate eiici.
Immo, iure tantum naturae spectato, nihil prohibere videtur quo-
minus, ob evidens crimen poena etiam merita plectatur. Sed ad
occasionem violentiae vitandam et legatorum libertatem melius
asserendam, consentaneum fuit ut eiusmodi poena a proprio Prin-
cipe, eui legatus subiicitur, infligenda relinqueretur. Generatim in
hac materia moribus cultarum gentium standum est; quae ius hoc
naturae suis positivis legibus aut moribus emollire ac temperare
consueverunt, propter commune bonum tutandum, quod maxime
ex inviolabilitate Legatorum pendet. Horum laesio maximum cri-
men est internationale; quod omnium gentium relationes in discri-
men adducit.

CAPUT SECUNDUM

DE RELATIONIBUS NATlONUM IN STATU BELLI

21. Quid nomine belli. Consensus et concordia nationum , ex
tranquillitate ordinis et mutuorum officiorum observantia enascens,
vitio humanae voluntatis interrumpi quandoque potest et graviter
perturbari. Tunc ut redintegretur atque ab ulteriori damno defen-
datur, omni nisi curandum est. Sed contigit aliquando ut haec or-
dinis redintegratio obtineri aliter nequeat, nisi armorum vig qua,
protervia iniquae gentis retusa, id, quod ordo poscit,vindicetur. Hinc
oritur bellum, quod a Grotio dicitur: Status nationum per vim cer-

tantium, qua tales sant (1). Quae descriptio a belli iustitia vel

(1) De iure belli et pacis, l. Ι, c. 1, n. 2.

