334 lUS NATURAE -PARS 111. IUS lNTERNATIONALE SEU GENTIUM

in prolegomenis sui operis de eo iure sic loquitur: ‹< Sed sicut
cuiusque civitatis iura utilitatem suae civitatis respiciunt, ita inter
civitates aut omnes aut plerasque ex consensu iura quaedam nasci,
potuerunt et nata apparent, quae utilitatem respiceret non coetuum
singulorum, sed magnae illius universitatis3 et hoc ius quod gen-
tium dicitur, quoties id nomen a iure naturali distinguimus (1). »
Et inferius de partitione iuris disserens, ius gentium ad illud, quod
ex voluntate originem ducit, revocat, atque ita definit z andyen-
tium omnium αῑιί multarum voluntate vim obligandi accepit (2).
At licet inter varias gentes iura nonnulla nasci possint vi pactio-
num aut foederum, quae sorte iungantur3 haec tamen non ius
gentium absolute dictum, sed voluntarium et positivum constituunt.
Quare cum pacta nonnisi paciscentes obligent, ius eiusmodi in-
ternationale positivum eas tantum nationes devincit, quae ad pa-
ciscendum inter se convenerunt. At vero, cum pactionibus eiusmodi
relationes naturales inter gentes non violari sed confirmari atque
applicari debeant; satis liquet ipsis supereminere ius quoddam
gentium absolute dictum, quod omnes omnino gentes vi naturae
adstringat, nec a consensu populorum aut voluntate imperantium,
sed ab ipsa ratione profectum sit. Unde oritur, ut universalibus
et immutabilibus principiis constet, prout tamen non ad privatos
homines, sed ad nationes se mutuo respicientes reseruntur (3).

Hinc discrimen elucet, quod inter ipsum et ius tum individuale
tum sociale intercedit. Non enim ab iis differt ratione causae, sed
tantum ratione subiecti. Eadem enim lex naturae et ordo rerum ’
obiectivus tribus hisce iuribus originem praebet. Subiecta tamen
diversa sunt; siquidem in iure individuali respicitur homo singu-
laris, iuxta diversas relationes, quas habet prout persona quaedam
est, sacto tantum naturae considerato. In iure sociali consideratur
coetus hominum stabiliter sociatus, sed quoad relationes dumtaxat
internas quae nimirum vigent vel inter socios se mutuo respi—
cientes, vel inter socios et auctoritatem, a qua societas regitur.
At ius internationale populos eorumque rectores contemplatur,
quoad relationes externas, seu quae non inter partes eiusdem cor-
poris politici, sed inter diversa politica corpora intercedunt. Qua—
propter societatem illam supremam respicit, quae plus minusve
stabiliter ex omnibus civilibus societatibus efformatur.

(1) De iure belli el pacis. Proleg.

(2) Ibid. ξ XIV.

(3) Ad rem Vattel: « Le droit des gens n'est originairement autre chose, que
lc droit de nature applique aux nations. » Le droit des yens, t. I,prelim.§V.

