282 ius NATURAE - PARs 11„ ius sociALE

ut milites, quibus vis coercitiva societatis continetur et iuris ar-
mata defensio, exsecutivae potestatis imperio subiiciantur.
Atque hinc apparet necessitas tertiae dotis. Cum enim exsecu-
tiva potestas inexorabilis esse debeat, quoad obedientiam legibus
vindicandam; nisi valde sit prudens, odiosa nimis et gravis evadet.

Cum enim non lapides sed homines tractet, qui voluntate libera
et ratione operantum efficaciam suam subiecto accommodare non
poterit, nisi sapienter noverit voluntatem ipsam et rationem sub-
ditorum movere ‚ ut eorum actio non violenta sit et extrinsecus
extorta, sed sponte fluens et a principio interno. Secus si obni-
tente subiecto actio eliciatur; motus socialis non modo non erit
humanus, secl etiam ea vita et robore destituetur , quae nonnisi
in spontaneis actibus reperiuntur. At vero nemo non videt ad eius—
modi finem obtinendum non mediocri prudentia in supremo gu-
bernatore opus esse, ut sciat subditos ad legum amorem allicere,
disciplina debita imbuere ‚ et ita ordinem societatis instruere, ut
privata sociorum utilitas cum communi, quae ex legum custodia
emergit, maxime copuletur.

Hae dotes in exercitio exsecutivae potestatis ex eius organismo
oriri debent3 qui tamen minime sufficeret, nisi qualitas etiam per-
sonarum ad id conferret. In iis igitur rectitudo animi, constantia,
exercendi muneris scientia sunt necessaria, maxime autem studium
ardens boni publici.

g III.
De potestate iudiciaria.

90. Quid sit. Quamquam potestas iudicialis non incongruenter
ad exsecutivam revocari possit et viceversa, melius tamen ab ea
secernitur. Ut autem intelligatur in quo sita sit, notandum est in
legum applicatione procuranda controversias quasdam exsurgere
posse circa iura singulorum aut sacta legibus adversa, quae exa-
men et sociale iudicium poscunt. Quod quidem iudicium in hoc
ponitur, ut definiatur utri parti ius tribuendum sit, aut cuius na-
turae sit sactum, quo lex violata est, et qua poena plecti merea-
tur (1). Id etiam proprium est auctoritatis, ad quam ordo in so-
cietate ponendus et conservandus pertinet. Quapropter illi competit
nova functio, quae potestas iudiciaria nuncupatur.

(1) « Iudicium, ait S Thomas, importat definitionem seu determinatio-
nem iusti, siue iuris. Summa th. 2. 222 q. LX, a. Ι.

