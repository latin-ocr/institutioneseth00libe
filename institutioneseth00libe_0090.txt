86 ETHICA

90. Divisio Legis. Ut autern de legis partitione aliquid innuam, ea
generaliter dividi potest in divinam et humanam. Illa a Deo imme·
diate fertur, haec contra ab homine, potestate a Deo in eumdem de-
rivata. Nisi enim haec derivatio subaudiatur, concipi non potest
quod homo homini iure imperet. Prior dispesci solet in aeternam,
natm-alem etposz'tivam; posterior, quae positiva semper est, dividi-
tur in ecclesiasticam et civilem. Lex aeterna nihil aliud est, nisi di-
ctamen divinae sapientiae et voluntatis statuentis ea, quae creaturae
facere aut cavere debent ut proprium finem assequantur. Definitur
autem a S. Augustino: Ratio vel voluntas Dei, ordinem naturalem
conservari tabens, perturbari vetans (1). Porro eius participatio
in rationali creatura, seu ipsa lex aeterna quatenus rationali crea-
turae pro suis actionibus dirigendis naturali lumine innotescit;
legem naturalem constituit. Quae proinde nihil est aliud nisi ipsa
ratio hominis, prout discernens actiones convenientes aut repu-
gnantes naturali ordini, prohibitionem vel imperium divinum nobis
offert, ut a malo avocemur atque ad bonum flectamur.

Lex vero positiva generatim inspecta ea est, quae non per lu-
men naturale, sed aliter signo aliquo externo promulgatur, voce
nimirum aut scripto 3 licet quandoque naturalis esse possit ratione
materiae, quatenus aliquid iubeat aut vetet, quod iarn per natu-—
ralem legem iussum est aut prohibitum. Quod si mere positiva sit;
de iis statuit, quae vi naturae definita non sunt, sed a voluntate
superioris determinantur. Atque haec si a Deo fertur, ut lex veteris
foederis aut evangelica, appellatur divina; sin ab homine, dicitur
humana. Quae quidem humana lex vocatur ecclesiastica, si Ec-
clesiae auctoritate sciscitur; vocatur civilis ‚ si fertur a persona
civilem iurisdictionem habente.

Iamvero ceteris omissis, de naturali tantum lege hic loquimur,
et consequenter de aeterna, quae illius exemplar est et principium.
Ac primum an lex istaec naturalis vere in homine reperiatur, quem—
admodum in titulo propositum est, investigabimus.

PROPOSITIONES.

91. Pssoposmo 1³. Exstat in homine lex naturalis.
Prob. primo ex testimonio conscientiae Nam quisque in se vivide

experitur, ex innata vi mentis efflorescere practica quaedam dictami-
na, quibus non modo indicetur quid naturae nostrae ac fini conveniat

(1) Contra Faustam, lib. XXII, c. 27.

