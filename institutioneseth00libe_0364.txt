360 IUS NATURAE PARS 111. IUS INTERNATIONALE SEU GENTIUM

referuntur. Iudicium autem certum et criterium independentiae ex—
inde habetur, quod gens aliqua propriis legibus se gubernet, nec
eius statuta civilia a superiore aliqua politica auctoritate rescindi
possint. Id autem pro quaque gente sartum tectumque manet in
consociatione internationali , quae proinde singularum nationum
independentiae nihil detrahere dicenda est.

Immo etiam eiusmodi independentia solidatur potius, et validiore
quadam tutela sancitur. Nam cum fructus consociationis non in-
fimus sit cautio propriorum iurium, quoad exsistentiam potissimum
et proprietatem, exsistentia autem et vita rerumpublicarum in in-
dependentia consistat3 luculenter apparet ad finem societatis inter-
nationalis maxime pertinere, ut independentia cuiusque gentis et
usus iuriam, quae inde dimanant, incolumis conservetur (l).

Quoniam, ut dixi, consociatione hac gentium propria nationum
independentia non demitur; profecto notescit, ex ea non Statum
quemdam politicum efformari, sed potius confoederationem aliquam
Statuum diversorum, non mera tractatuum fide sed verae cuius-
dam auctoritatis regimine nitentem. Et sane, quod auctoritas quae-
dam necessaria sit, nemini dubium esse potest, siquidem stabilitas
ordinis et harmonica partium conspiratio haberi nequit, sine uni-
tate aliqua et principio ordinis, quod facultatem habeat determi-
nandi media, quae ad· finem conducant, et socialem operationem
praescribendi.

35. Eius organismus respectu formae regiminis. Quaeret aliquis:
In quo subiecto facultas regendi consociationem hanc resideret?
Repono, id pendere a consensu nationum, quae invicem sociantur.
Cum enim perfecta aequalitas sit inter illas; nonnisi a libera ea-
rumdem voluntate procedere potest, ut una aut plures ceteris prae-
ficiantur, aut aeque omnes eiusdem auctoritatis fiant participes in
comitiis quibusdam generalibus. Quapropter, prout nationibus pla-
cuerit, regiminis internationalis forma esse poterit monarchica aut
polyarchica.

Atque hic sedulo advertendum est, in forma regiminis diiudicanda,
quae magis societati internationali conveniat, non idem ratiocinium

(1) Apposite Taparellius: « ΙΙ diritto civico e il civico operare debbono mi-
rare in primo luogo ad assicurare a ciascun associato la sua esistenza: gli
associati della ctnarchia essendo nazioni , la civica operazione di lei dovra
dunque mirare a salvare a ciascuna nazione la sua esistenza. Or la esistenza
di una nazione altro non essendo che l' attualita del suo essere pel quale
ella ὺ- societa indipendente3 lo scopo dell’ operare etnarchico sara >di con-
servare a ciascuna delle genti associate la sua unita interna ela sua esterna
indipendcnza. « Samio teor-etim ece. Dissert. VI, c. 3. a. I.

