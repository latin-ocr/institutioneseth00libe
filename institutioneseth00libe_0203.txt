CAPUT 1. DE soon-:TATE DOMusrch 199

ARTictJLth ΙΙ.

De mutuis coniugum officiis.

9. conditiones requisitae. Matrimonium in primis sic ineundum
est, ut personae habiles sint ad finem illius consequendum. Unde
aetas requiritur , quae firmitatem et evolutionem aptam includat
non modo corporis, sed etiam mentis. Coniuges enim non ad pro-
lem dumtaxat procreandam ‚ sed etiam rite educandam ; tum ad
mutuum sibi levamen afferendum, et domum, quam inchoant, sa-
pienter administrandam simul conveniunt.

Opus est etiam ut eos, qui matrimonium inter se inire cupiunt,
nulla nimis arcta naturalis coniunctio liget3 ex qua relationes et offi-
cia dimanent, relationibus et officiis coniugum non satis consenta-
nea. Secus enim ordo naturae perturbaretur: a quo discedere nemini
unquam licet. Hinc iure naturae omnino vetantur nuptiae inter pa-
rentes et liberos; officia enim reverentiae et subiectionis ‚ quae
liberos erga parentes obstringunt, relationibus aequalitatis ac mutui
dominii contradicunt, quae inter coniuges vigere debent. Quoad
ceteros vero gradus consanguinitatis aut affinitatis, etsi initio ge-
neris humani, necessitas propagandi speciem nuptias inter eos or-
dini non repugnantes effecerit3 tamen , hac deinceps summota
necessitate, contrarium omnino dicendum est. Qua in re prolixa
nimis nec semper facilis esset disceptatio, si de omnibus singil-
latim disserere vellemus, quod nos a brevitate, quaxn sequimur,
longe abduceret. Quocirca generatim, quasi per transennam, innui-
mus, eiusmodi gradus, si valde proximi sint et relationes gignant
relationibus mutuis coniugum contradicentes omnino, iure naturae
vetitas reddere nuptias, sin autem relationibus iis non prorsus
opponantur, non satis conforme rationi coniugium efficere, et in
particulari definiendos esse ab illa auctoritate, cui per se matri-
monium subiici demonstrabimus.

Necessarium quoque est ut, qui matrimonio copulantur , nimia
aetatis differentia non discrepent inter se. Vix enim credibile est
mutuum amorem, qui fundamentum connubii est, haberi posse aut
deinceps duraturum esse inter vetulam et adolescentem, vel vice-
versa. Demum, attendi etiam debet, an tantum rei familiaris sup-
petat, ut onera matrimonii sustineri valeant. Secus brevi intolle-
randa paupertas infelicissimum efficiet statum illum, qui ad leva-
men potius conquirendum felicioremque vitam afficiendam assu-
mebatur. Hoc tamen non absolute a ratione imperatum sed tantum

