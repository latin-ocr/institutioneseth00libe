CAPUT 1. DE GENTlUM RELATIONIBUS IN STATU PACls 341.

iura, proprietates ac ditiones ipsas, contra divinas humanasque
leges, sanciri videatur (1). » Damnatio illius falsi principii posmo-
dum inserta est Syllabo propositione LXII.

Itemque si finitima natio fame aut pestilentia aut aliis aerumnis
laborat; tenentur aliae, quoad possunt, auxiliari, adhibitis cautio
nibus ne idem aut consimile malum offendant. Praecisis autem hisce
periculis, officio semper quaeque societas adstringitur conferendi
operam ad ceterarum gentium salutem et prosperitatem et pacem.

Maxime vero necesse est ut perfectionem, quae animum et mores
attingit, in aliis augeant, sive opera, sive exemplo, sive etiam pru-
denti consilio. Tum ut amicitias exerceant reciprocas; nec com-
mittant ut sua culpa pax defervescat, aut aliquid patretur a sociis,
quod mutuae concordiae officiat. Immo vero si quando litigium in-
tervenit ; illud dirimere studeant legibus potius aequitatis et bene-
volentiae, quam cupiditatis aut ferociae. Cuius rei exemplum insi-
gne, nostris temporibus, dederunt Germania et Hispania, quae cum
contenderent inter se de insulis Carofinis, non ad arma confugerunt,
sed litem dirimendam proposuere Romano Pontifici, Leoni XIII,
eiusque sententiae dociles acquieverunt. Atque haec summatim in·-
nuisse satis est, cum per se pateant in promptuque sint omnibus.

Tantum observatum volumus eiusmodi officia beneficentiae, eo-
rum numero contineri, quae imperfecta vocantur, quae postulari
quidem possunt, at vi exigi minime possunt. Nam, quod proprium
est officiorum imperfectorum, in iis locum habet; nimirum ut de-
negari queant ‚ quin iustitia proprie dicta laedatur. Sola autem
ratio iustitiae ad vim adhibendam tribuit facultatem, siquidem tunc
dumtaxat res, de qua agitur, ad aliam pertinere dici potest. Exci-
pitur casus extremae vel quasi extremae necessitatis, in qua, pro-
portione servata‚ valent ea, quae de hominibus singularibus dicta
sunt in Iure individuali.

ARTICULUS ΙΙ.

De commercio.

3. Gentes ad commercia mutuo exercenda inducuntur vi naturae.
Non modo propriae utilitatis causa ‚ sed etiam propter auxilium,
quod nationes sibi invicem debent, luculenter sequitur ut commer-
cia inter se exerceant: quae generatim in emendis, vendendis, aut

(1) SS. D. N. Pii divina Providentia Papae IX. Allocutio habita in Consistorio
secreto. die XXVIII Septembris MDCCCLX.

