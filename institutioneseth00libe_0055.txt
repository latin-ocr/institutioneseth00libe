CAPUT 11. DE OPERATIONE HUMANA PROUT ORDINATUR IN FINEM 5]-

Obic‘c. II. Rudes et indocti proferunt iudicia moralia valde cele-
riter et sine ulla difficultate. Ergo vi instinctus illa proferunt, non
usu rationis.

R. Concedo antecedens, et neyo consequens.

Celeritas, quae obiicitur, nihil contra nos demonstrat. Adest enim
in intellectu humano inclinatio quaedam naturalis, a sapientissimo
Auctore indita, qua, perinde atque in veritatibus speculativis, polle-
mus, immo etiam pronius propter maiorem necessitatem, ad iudicia
practica, quae vitam regendam respiciunt, proferenda. At id non
caece et sine motivo, sed ex obiecti perspicientia, sive immediata,
ut in primis principiis, sive mediata, ut in eorum deductionibus,
Deductiones autem eiusmodi, quae a rudibus etiam fiunt , haud
tantopere abstrusae sunt, quemadmodum adversarii exaggerant.
Plerumque enim a primis principiis per se notis tam parum distant,
ut ex illis facillime deriventur. Ac si quando gravem difficultatem
includunt, haec ab imperito homine superatur vel ope culturae
religiosae quae scientiae defectum suppleat, vel ope habitus bene
operandi aut vi axiomatis cuiusdam generalis, quod sine interiectis
mediis actui determinando applicetur, vel ope aliarum causarum
quae prudentiam naturalem hominis iuvare solent. Ut nihil dicam
de traditione primitiva; quae, a Deo originem ducens, vitam mo-
ralem humanitatis informavit, et cuius vestigia quaedam apud
nullam gentem, utcumque barbaram, obliterari potuerunt.

Obiic. ΙΙΙ. Saltem agnosci debet realis distinctio inter faculta-
tem, quae profert iudicia practica, et facultatem, quae profert iudicia
speculativa. Nam illa respicit bonum, haec verum; quae sunt ratio-
nes in obiecto diversae.

R. Haec difficultas sic resolvitur a S. Thoma: « Verum et bonum
se invicem includunt. Nam verum est quoddam bonum, et bonum ·
est quoddam verum, alioquin non esset intelligibile. Sicut igitur
obiectum appetitus potest esse verum, in quantum habet rationem
boni sicut cum aliquis appetit veritatem cognoscere, ita obiectum
intellectus practici est bonum, ordinabile ad opus, sub ratione veri.
Intellectus enim practicus veritatem cognoscit sicut et speculati-
vus, sed veritatem cognitam ordinat ad opus (1). »

(1) Loco superius citato ad 2.-

