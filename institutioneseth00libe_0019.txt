ETH1OA'

PARTITIO TOTIUS TRACTATIONIS

1. Tria investiganda. « Moralis philosophiae, ait S. Thomas,
proprium est considerare actiones humanas, secundum quod or-
dinantur in finem (1). » Et rursus: « Subiectum moralis philosophiae
(nempe id qaod ipsi considerandam subiicitur, nos appellamus
obiectam) est operatio humana, ordinata ad finem (2). » Quoniam
vero quaeque disciplina a proprio obiecto speciem definitionemque
desumit, et ordo liberae actionis in finem exhibet moralitatem3
aperte sequitur, Ethicam sic definiri posse, ut esse dicatur: Scz'entz‘a
moralitatis actionum humanarum.

Hinc evidenter eruitur eius naturalis partitio. Nam operatio ordi-
nanda in finem tria exigit consideranda: Primo, finem ad quem
operatio ordinanda est; deinde, ipsam operationem, quae hanc or—
dinationem suscipere debet; tertio, normam seu legem, vi cuius
ordinatio haec habetur ac regitur. De fine igitur operationis hu-
manae ; de operatione humana prout ordinari debet in finem; de
lege, per quam haec ordinatio perficitur3 triplici capite eloquemur,
Haec autem pertractatio, iuxta distinctionem Ethicae a Iure Na-
turae, ratione methodi selectam a nobis, abstracte tantum et per
principia generalia complebitur.

CAPUT PRIMUM

DE FINE OPERATIONIS HUMANAE.

2. Partitio capitis. A prima itaque e propositis quaestionibus
exordientes, tria tribus articulis investigabimus ; Primo, finem ho-
minis generatim inspectum secundo, finem hominis ultimum3 tertio,
finem hominis proximum, seu quem prosequi in hac vita debemus.

(1) In 1. Ethiomum, lect. 1.
(2) Ibi.

