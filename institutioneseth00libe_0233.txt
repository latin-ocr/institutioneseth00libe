cAPUT 11. DE somETATE Clvle 229· ’

videre, nec sua iura satis tueri, nec aliorum subsidio stabiliter
uti posset, ad se atque alios perficiendos.

40.> PRopos1T1o 2³. Factam naturale etprimiyeniurm a qao so-
cietas civilis in concreto orc'yz'nem ducit, est ipsa familiarum ex
eodem stipite propagatio.

Prob. Non negamus, causam, quae politicae consociationi actum
impertiit, generatim esse potuisse quodvis factum, ex quo mutua
hominum et familiarum iura et officia ita ligarentur, ut stabilitatem
ac veram unitatem induerent, ad commune bonum pacifice et ordi-
nate comparandum. Eiusmodi factum, pro varietate personarum,
locorum ac temporum, multiplex esse potuit. Alicubi enim sortasse
fuit consensus plurium familiarum, inter se aequalium, quae vel
amore se tuendi contra pravorum impetus, vel desiderio communis
subsidii stabiliter obtinendi, vel alia quavis de causa in consortium
vitae civilis paulatim convenere. Alibi oriri potuit ex violentia po-
tentis cuiusdam, qui iure vel iniuria vicinos subegit, atque ad con-
victum cum suis sub propria ditione adstrinxit. Oriri etiam potuit ex
adventu peregrinantium aut colonorum quorumdam‚qui in territorium
praeexsistentium incolarum recepti sunt3 vel aliis quibuscumque
eventis, quae inter personas vel familias fixae societati efformandae
occasionem obtulerunt. Verum haec fortuita sunt et mutabilia, eorum-
que peculiaris indagatiO, pro singularum rerumpublicarum nativi-
tate describenda, non ad philosophiam sed 'ad historiam pertinet.

Hic factum quaerimus, quod per se et necessario a natura pul-
lulet, respectu civitatis producendae, quodque ceterae causae sub-
audiant ac, prout possunt, imitentur. Hoc factum aliud non est,
nisi familiarum propagatio, quae, ex primo stipite ortae , priora
vincula quadantenus retinuerint ad conferendas mutuo vires, pro
communi felicitate consequenda. Et sane familia ita est societas
quoad domesticum gyrum, ut tamen respectu hominis absolute
imperfecta sit et ad plene satisfaciendum humanis indigentiis mi-
nime sufficiens. At imperfectum non idcirco a natura progignitur
ut tale permaneat; sed ut in perfectum gradatim mutetur. Ergo,
iuxta naturae ordinem et insitam naturae vim, familia huc tendit,
ut in societatem perfectam convertatur, quae homini iuvando et
perficiendo plene suppetat. Haec autem est civitas, vel politicum
corpus, quod nonnisi ex perfecto hominum consortio exsurgit, in
commune bonurn conspirantium. Ad rem Tullius: «Cum hoc sit
natura commune omnium animantium, ut habeant libidinem procre-
andi, prima societas in ipso coniugio est, proxima in liberis ; deinde
una domus, communia omnia. Inde autem est principium urbis et

