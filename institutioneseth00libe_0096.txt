92 ETHmA

rationis viget, sed obiective spectetur, quoad praecepta quae pro·
ponit, cum ipsa lege aeterna, prout ad nos refertur et ¹obiective
pariter consideratur, confunditur. Id enim ipsum, quod lex aeterna
praecipit, iniungitur a lege naturali; quae ab illa non aliter differt,
nisi quod prima legem exprimit prout in supremo legislatore est,
altera vero eamdem significat prout recipitur in homine. Quod sa-
pienter Tullius intellexit, ubi de lege ait: «Lex nil aliud est, nisi
recta, et a numine Deorum tracta ratio (1). » Et alibi: «Hanc video
sapientissimorum fuisse sententiam, legem neque hominum ingeniis
excogitatam , nec scitum aliquod esse populorum; sed aeternum
quiddam, quod universum mundum regeret, imperandi prohiben-
dique sapientia. Ita principem legem illam et ultimam, mentem
esse dicebant omnia ratione aut cogentis aut vetantis Dei: ex qua
illa lex, quam Dii humano generi dederunt, recte est laudata...
Erat enim ratio, profecta a rerum natura et ad recte faciendum
impellens et a delicto avocans, quae non tum denique incipit lexv
esse, cum scripta est; sed cum orta est. Orta autem simul est
cum mente divina. Quamobrem lex vera atque princeps, apta ad
iubendum et ad vetandum, ratio est recta summi Iovis (2). »

Adverte tandem, legem aeternam, quae in Deo tamquam in su-
premo principe, omnia dirigente et ordinante, reperiri dicitur, re—
spicere solas actiones creaturarum, non vero ipsas operationes
divinas, quasi Deus in operando legi subiiciatur. Etsi enim dictamina
divinae sapientiae dirigant quodammodo divinam voluntatem, quae
aliud velle non potest, nisi id quod a divina sapientia proponitur
ut iustum et rectum, nihilominus dictamina eiusmodi respectu Dei
rationem legis habere non possunt. Non enim exhibentur ut iussa
superioris cuiusdam, cui Deus pareat, sed vigent in mente divina,¹
tamquam iudicia mere indicantia quid deceat ac rerum naturae con-
veniat. Huic autem ordini suae sapientiae adversari Deus nequit,
non quia obligatione ulla adstringatur, sed quia sic exquirit per-
fectio divinae voluntatis, quae rectissima est et nunquam a sapien-
tia disiungitur.

Solvuntur dffcttltates.

94. Obiz'c. I. Contra exsistentiam legis naturalis.¹ Si lex naturalis
esset in homine, libertas omnis de medio pelleretur. Lex enim coa-
ctionem et necessitatem imponit, isque effectus proprius legis est.

(1) Pltz'lippic. 2, n. 19.
(2) De Zcgyibccs, lib. 2, c. 4.

