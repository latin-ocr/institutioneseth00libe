362 ms NATURAE - PARS 111. ms INTERNATIONALE seu GEN‘rmM

tere non debent; tum denique quia personae, his relationibus curan—
dis praepositae, sunt ipsi Principes. Fortasse illa obedientia3 tota
quanta est, reduci posset ad haec: Quaeque Natio conformare se de-
bet normis et sententiae latae a iudicibus ethnarchicis: Ι, in compo—
nendis intestinis discordiis, II, in dissentionibus, quae forte insurgant
cum aliis nationibus; ΙΙΙ, in concursu praestando pro tutela iurium
singularum gentium consociatarum, contra hostes sive internos sive
externos, IV, in cooperando operibus benevolentiae communis (1).»

ARTicULus ΙΙ.

De relatione Ecclesiae cum societate internatz'onalc'.

38. Necessitas tractationis. Positiva gentium consociatio, de qua
paulo ante disseruimus, naturale principium socialitatis ad sui ma-
ximum incrementum et explicationem adduceret. Etenim communi-
cationem populorum, quatenus relationibus mere humanis respon-
det, stabilem et ordinatam efficeret, et ideo naturalem propen-
sionem in eo genere plane cumularet. Hinc politica societas hac ’
ultima perfectione et veluti complemento donata, e regione quo-
dammodo constitueretur societatis religiosae, nimirum Ecclesiae,
quae universalis est et sinu veluti suo gentes omnes amplectitur.
Ergo opportunum erit, instar coronidis huius libri, aliquid sum-
mis labiis attingere de relatione et nexu, quo ambae hae socie-
tates se invicem spectarent, ut intelligatur quid emolumenti una
ex altera captura esset.

39. Ecclesiae praerogativa respectu societatis Ethnarchicae. In
comparanda Ecclesia cum societate ethnarchica‚ opus non esse
arbitror de utriusque distinctione quoad scopum, auctoritatem, ori-
ginem, organismum atque alia eiusmodi sermocinari, cum quisque
per se facile iudicet ea omnia huc etiam quadrare, quae in tertio
capite superioris libri de Ecclesia disseruimus , respectu civilis
societatis. Nam, ethnarchia, de qua loquimur, certe confinia na-
turae et praesentis vitae felicitatem non transcendit, nec aliud revera
exhibet nisi extremum illud et veluti culmen perfectionis, quo so-
cialitas humana nativam evolutionem in familia inchoatam et civili
consortio sat expletam , per gentium junctionem compleret etad
plenum veluti actum adduceret. Verum cum terrenae felicitatis et
mere humanarum relationum terminis contineatur, non altius pandit
alas quam civilis societas, cuius destinationem veluti tutatur et
perficit. Quapropter praerogativae omnes, quas, ob praestantiam

(1) Opere saepe citato, Dissert. VI, c. 3, a. 1.

