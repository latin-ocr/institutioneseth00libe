CAPUT iv. DE OFFICIIS HOMINIS ERGA ALIOS 177

76. Pnoposrrxo 4³. Factam primigenium, quod ias propr-[etatis
determinat, est humanae activitatis eoeercz‘tz‘um.

Prob. Cum ratio et natura in iure proprietatis elargiendo non
actu definiat res, quae eius exercitio materiam suppeditent, quaeri
potest quodnam sit factum peculiare , quod vim habeat determi-
nandi ius illud: in iure enim adipiscendo duo semper concurrunt:
lex naturae, quae eius veluti sit forma, et sactum aliquod, quod vel ab
ipsa natura ponatur, ut in iuribus innatis, vel procedat ab homine, ut.
in iuribus acquisitis. Etiam in hoc philosophi discrepant. Iuriscon-
sulti enim romani et qui eos sequuti sunt, sactum eiusmodi esse occu-
pationem dixerunt: unde dictum illud emersit: Res fiuntpm'mt' occu-
pantis. Oeconomistae autem recentiores in eius locum industriam,
seu specificationem rei‚propri0 labore peractam (ic lavoro), substi-
tuendam putarunt. Hae duae sententiae prima fronte adversari inter
se videntur, sed non est ita. Nam qui occupationem tuiti sunt, fate-
bantur eam huc spectare, ut res occupata, eo modo quo pateretur,
elaboranda vel transmutanda essetab occupante,ad serviendum eius
utilitati. Qui vero induxerunt industriam, non negabant primum illius
actum in hoc poni, ut res ad neminem pertinens occupetur, secus
materia deesset circa quam ipse labor et industria versari potest.

Ut discrepantiam vitemus , quae ex verbis oritur ‚ generaliore
formula loquendi utimur, statuentes: sactum primitivum quod ius
proprietatis rebus concretis applicat, esse exercitium activitatis
humanae. Et sane operatio, cum a facultatibus dimanet, quae sine
dubio vi naturae sunt propriae operantis, est velut explicatio quae-
dam personalitatis eiusdem. Res igitur quae hominis operationi
subiicitur, hoc ipso personalitatis eius nota obsignatur, ac proinde
personae illi, prae ceteris, singulariter devincitur. Ad ipsam igitur
sic pertinet, ut ad ceteros pertinere non possit, nisi libero quodam
actu abdicetur. Quae ratio non pro sola rerum specificatione, sed
pro prima etiam occupatione vim habet. Nam qui rem in medio
positam , seu quae nullius sit, primus occupat, eam actione sua
sibi quodammodo adnectit, seque in statu constituit ut quoad illam
aliis rationabiliter praeferatur. Si igitur externe declaret, se rem
illam sibi retinere velle, ut ulteriore labore ad suos usus proficuam
reddat, ceteri ipsum prohibere non possunt; nisi aut ius negetur
prospiciendi stabiliter propriae necessitati, aut nullum discrimen
habendum esse dicatur inter eum, qui rem nullius actione sua sibi
adstrinxit, atque eum qui hoc vinculo prorsus caret. Sed primum
opponitur propositioni tertiae, a nobis iam demonstratae, alterum
apertam absurditatem includit. Ergo etc.

LIBERATORE — Ethiccc et Ius naturae 12

