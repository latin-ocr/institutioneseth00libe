102 ETHICA

ctionum bonitate vel malitia, nequit dlvina voluntas, quae rectissima
est, non praecipere actiones, quae bonae sunt et hominis naturae
congruunt, aut non prohibere eaS, quae malae sunt et hominis na-
turae repugnant.

Atque hinc patet responsum ad secundam et tertiam partem diffi-
cultatis. Nam magnum discrimen est inter leges physicas mundi cor-
porei et legem moralem hominis. Illae cum essentia rerum non con-
nectuntur, et ordinem contingentem respiciunt. Idcirco a Deo, a quo
libere impositae sunt, in contrarias verti possunt. At lex naturalis,
quae mores dirigit, cum essentia ipsa creaturae rationalis necessa—
rio vinculo colligatur. Quocirca mutari aut interrumpi minime po-
test. Neque id imperfectionis est, sed potius summae perfectionis:
siquidem idcirco viget, quia Deus ab ordine suae sapientiae et san—
ctitatis deficere nequit. Humanus autern legislator propterea leges a
se latas mutare potest, quia versantur circa ea, quae non per se et na-
tura sua bona aut mala sunt, sed fiunt opportuna <rel opposita bono
communi societatis, ratione circumstantiarum et adiunctorum mu—
tabilium; quod respectu legis naturalis locum non habet, quia haec,
ut dixi, rerum essentias earumque necessarias relationes respicit.
Id vero intelligitur quoad principia prima et universalia; narn, quoad
praecepta secundaria et illationes, non repugnat ut dispensatione di-
vina ipsa lex* naturalis in casu particulari aut etiam in paucioribus
exceptionem patiatur, propter aliquas speciales causas impedien-
tes observantiam talium praeceptorum (1).

Postremo nec illud verum est, quod aiebat adversarius, ex neces-
sitate legis naturalis dependentiam a re extrinseca Deo importari.
Nam interna moralitas, a qua recedere sanctitas divina nequit, a di-
vina sapientia procedit, quae interna Deo est et cum Deo ipso con—
vertitur. Quare in tantum legem naturalem mutare Deus nequit, in
quantum nequit negare seipsum et ordini suae iustitiae reluctari.

Obiic. II. Videtur dicendum curn Moyse Amiraldo, de quo mentio-
nem facit Heineccius (2), titulum, vi cuius potest Deus legem ferre
creaturis, in ipsius perfectione et bonitate reponi. Aut etiam assen-
tiendum erit Hobbesio, qui titulum illum repetit ex ineluctabili Dei
potentia et contraria hominum imbecillitate.

R. Nego utrumque. Ad primurn enirn quod spectat, perfectio aut
bonitas admirationem quidem et amorem ingenerat, atad obediendum
minime cogit. Ad alterurn vero, tantum abest ut potentia ius gignat,

(1) Vide de hac rc S. Thomam‚ Summa th. 15² 2.· q. XCIV, a, 5, et etiam 4 .
(2) Elementa Iuris nat. ct [sent. l. 1, c. 1, ἓ 40.

