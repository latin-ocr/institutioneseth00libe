29ss IUS NATURAE - PARS 11. IUS SOCIALE

105. In quo verus amor patriae consistit. Caritas patria in hoc
cernitur, ut in primis patriam praeferamus non absolute sed re-
lativa· idest ut eam, non ab omnibus, sed a nobis dumtaxat prae
ceteris societatibus civilibus esse diligendam iudicemus: non quia
illis antecellit, sed quia plura ei accepta referimus, quae ab aliis
mutuati non sumus. Deinde, ut ex hac dilectione ad patriae decus
atque praestantiam non falso extollendam sed nostris laboribus
procurandam et augendam excitemur, atque pro eius conserva¹
tione et tutela vitam etiam profundere parati simus, servatis iu—
giter iustitiae et honestatis legibus, a quibus recedere nec pro
patria nec pro patre unquam licet.

Ex hoc amore consequitur ut reipublicae, cuius civitate donamur,
saluti, incremento, felicitati, quoad possumus, studeamus. Sedulo
tamen animadvertendum est, inde non sequi ut omnes ad magi-
stratum gerendum aut aliud publicum munus exercendum niti de-
beant. Non enim hac via dumtaxat iuvatur societas. Immo si omnes
hanc spartam ornare vellent3 immensa confusio et aemulatio exori-
retur. Nec etiam obligatio sequitur exercendi mercaturam, aut artem
aliquam vel scientiam, aut promovendi aliorum civium disciplinam,
sive in litteris sive in moribus. Etsi enim qui fideliter et intuitu
boni communis haec obeunt munia, optime de republica merentur;
non tamen omnes ad ea implenda compelluntur, nec idcirco otiosi
censendi sunt et onus inutile societatis. Si quis enim privata for-
tuna contentus, propriae familiae directe consulit, ac domesticis
laribus modestam et temperatam vitam agit, is profecto, licet
splendidioribus muneribus careat, multifariam tamen societati pro-
dest. Nam utilitatem in primis illi affert exemplo; siquidem so-
cietati non modo operositas necessaria est, verum etiam modestia,
ceteraeque virtutes , quae a privato homine exercentur. Deinde
dum familiae perficiendae dat operam, non exiguum societati emo-
lumentum importat; siquidem singulae domus elementa sunt, quibus
sociale corpus coagmentatur. Denique, dum civis propriam per—
fectionem adipisci contendit, et morigeram vitam instituit, societati
duplici ex capite favet; primum, quia partem aliquam politici cor-
poris, nempe seipsum‚ perficit ; deinde , quia ad finem illum se
promovet, ad quem societas cives omnes adducere vellet, nempe
felicitatem,ex bonis moribus enascentem. Quod si potiora bona non
affert culpari, sine manifesta iniuria, nequit; tum quia nemo, modo
nulli obligationi desit, ad id quod perfectius est adstringitur; tum
etiam quia societas operosiorem civium concursum honoribus, sti—
pendiis aliisque praemiis remuneratur, quibus ille libenter renuntiat,

