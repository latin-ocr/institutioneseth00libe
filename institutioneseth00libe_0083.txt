CAPUT II. DE OPERATIONE HUMANA PROUT ORDINATUR IN FINEM 79

habeat in facultate intellectiva. Nihilominus cum respiciat recti-
tudinem impertiendam actibus moralibus et supponat voluntatem
bene ordinatam circa finem, participat rationem etiam virtutis mo-
ralis. c< Ad prudentiam, ait S. Thomas, pertinet applicatio rectae
rationis ad opus; quod non fit sine appetitu recto. Et ideo pruden-
tia non solum habet rationem virtutis, quam habent aliae virtutes
intellectuales; sed etiam habet rationem virtutis, quam habent aliae
virtutes morales, quibus etiam connumeratur (1). >›

83. Quid Iustitia. Iustitia immediate afficit voluntatem, et a Iu-
risperitis definitur: Perpetua. et constans voluntas ias sutem cuique
tribuendi. Hoc sensu accipitur ut specialis quaedam virtus, ratio-
nalem appetitum inclinans ad praestanda ea, quae ratio praescri—
bit tamquam alteri debita. Nam si latius sumi vellet pro constanti
voluntate agendi iuxta ordinem, a recta ratione propositum, ge-
neralem quandam notionem virtutis offerret, sub qua reliquae vir-
tutes morales, tamquam species sub genere continerentur.

Alio etiam sensu haberi solet ut virtus generalis, quatenus non,
ut genus species, alias virtutes complectatur, sed ab iis distincta
manem, earum actus ad bonum commune ordinet. Quam rem sic
explicat S. Thomas: « Iustitia, sicut dictum est, ordinat hominem
in comparatione ad alium: quod quidem potest esse dupliciter. Uno
modo, ad alium singulariter consideratum; alio modo, ad alium
in communi, secundum scilicet quod ille, qui servit alicui com-
munitati, servit omnibus hominibus qui sub communitate illa con-
tinentur. Ad utrumque ergo se potest habere iustitia secundum pro-
priam rationem. Manifestum est autem quod omnes qui sub com-
munitate aliqua continentur, comparantur ad communitatem sicut
partes ad totum. Pars autem id quod est, totius est; unde et quo-
libet bonum partis est ordinabile in bonum totius. Secundum hoc
ergo bonum cuiuslibet virtutis sive ordinantis aliquem hominem
ad seipsum, sive ordinantis ipsum ad aliquas alias personas sin-
gulares, est reseribile ad bonum commune, ad quod ordinatur iu-
stitia. Et secundum hoc actus omnium virtutum possunt ad iusti-
tiam pertinere, secundum quod ordinant hominem ad bonum com-
mune: et quantum ad hoc iustitia dicitur virtus generalis. Et quia
ad legem pertinet ordinare in bonum commune, ut supra habitum
est, hinc estquod talis iustitia, praedicto modo generalis, dicitur
iustitia legalis, quia sic per eam homo concordat legi, ordinanti
actus omnium virtutum in bonum commune (2). »

(1) Summa τΙι. 1.· 2. q. XLVII, a 4.
. (2) Ibid. 2· 2. q. LVIII, a. 5.

