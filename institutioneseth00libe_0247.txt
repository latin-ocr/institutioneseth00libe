CAPUT ιι. DE SOCOETATE civmi 243

consuetum, quamvis non impediat quominus ille pars sit politicae
societatis et civis revera habeatur.

Obiic. II. Bono civitatis valde confert ut amor domesticus dis·
solvatur. Secus plerumque continget ut bonum familiae antepo-
natur bono patriae.

R. Neyo prorsus assertum et rationem additam. Nihil enim absur-
dius utraque propositione; siquidem amor ipse civitatis ad amorem
familiae magis fovendum impellit, cum nonnisi ex ipsa fundamentum
et vitam accipiat. Vicissim amor ordinatus familiae maximopere iu-
vat amorem patriae, in qua praeter alia ipsum bonum familiae con-
tinetur. Quod si quando contrarium accidit, id pei-versioni voluntatis
non cursui naturali rerum tribuendum est. Exceptio autem acciden-
talis ordini in natura fundato detrahere nequaquam debet.

Obice. ΙΙΙ. Eo perfectius est regimen, quo est magis unuin. Atqui
structura socialis organica recedit ab unitate. Ergo repudianda est.

R. Dis-t. mai: Eo perfectius est regimen, quo est magis unum
in supremo imperante, conc,· in ordinatoribus subalternis, neyo.
Item dist. min: Structura socialis organica recedit ab unitate quoad
ordinatores subalternos , conc ,· quoad ordinatorem supremum,
nego.

Unitas regiminis in societate humana non aliud postulat, nisi ut
unum revera habeatur supremum imperium, quod ad bonum commu-
ne vires omnes corporis socialis ordinet, iis tamen in proprio singu-
larum circulo proportionatam libertatem non adimat. Et sane eo
perfectius est regimen, quo magis naturae respondet. Iamvero iuxta
processum naturae primum familia exoritur, deinde municipium, tum
provincia, tandem integer Status seu societas politica, ab alia pror-
sus independens. Quare familiae sic magnum totius reipublicae cor-
pus componunt, ut antea arctioribus quibusdam vinculis nexae et
angustiore ambitu explicatae, minores societates exliibeant;proprio
organismo et fine et efficacitate praeditas. Has vitali motu et intrin-
seco impulsu viduare atque in meras convertere machinas, quae
a principio externo dumtaxat agitentur, improvidum est et explicatui
naturali dissentiens. Idem dicatur de multiplici varietate activitatis
humanae, quae quatenus in diverso genere se explicat, peculia-

ribus ordinibus dat originem, qui proprium finem ac proinde pro—
priam formam et proprium motum sibi vindicant. Hos etiam coor-

dinari oportet, non subiugari.
Obiic. IV. Ordo perfectissimus ille est, qui cernitur in exercitu.

At structura exercitus non organismum, sed mechanismum imitatur.
Ergo ordinatior erit societas, si consimilem structuram induat.

