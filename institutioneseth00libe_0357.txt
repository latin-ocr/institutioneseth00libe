CAPEJT 11 DE RELATIONIBUS NATIONUM IN STATU BELLI 353

Quarto, requiritur intentio pacis. Rectus enim ordo postulat ut
homo se conformet intentioni naturae,· natura autem non ad bellurn
sed ad pacem mutuo servandam homines genuit, et in tantum fa-
cultatem elargitur confugiendi ad bellum,⁴quatenus medium hoc adeo
violentum omnino necessarium sit ad debitam gentium concordiam
restituendam. Qua in re sapienter S. Augustinus: ‹< Pacem‚inquit‚
habere debet voluntas, bellum necessitas; ut liberet Deus a neces-
sitate, et conservet in pace. Non enim pax quaeritur, ut bellum
geratur; sed bellum geritur, ut pax acquiratur. Esto ergo etiam
bellando pacificus; ut eos, quos expugnas, ad pacis unitatem vin-
cendo perducas (1). » Et Tullius, quamquam ethnicus, aiebat: « Sic
bellum suscipiatur, ut nihil aliud quam pax quaesita videatur. »

Quinta conditio est publica denuntiatam qui enirn ex inopinato
gentem aliquam aggrediuntur, nonnisi latrones ac praedones ha-
bendi erunt. Quod, ut patet, de bello offensivo intelligi debet; in
defensivo enim etsi laudabilis sit indictio et valde opportuna, pro-
pter dignitatern principis et subditorum normam; tamen necessaria
omnino non est, cum natura sua subaudiatur. Quoad modum autem
denuntiationis, standum est moribus gentium, cum nihil hac in re
natura determinarit.

Denique postrema conditio est, ut modus yerendi bellum sit le-
gitimus, tum quoad arma, tum quoad circumstantias et cetera
belli praesidia; quorum nihil morum honestati et usibus cultarum
gentium repugnans esse debet (2).

26. Quid de hello pro religione. Quaeri etiam hic potest an li-
citum sit bellum pro religione susceptum. Cui quaestioni breve re-
sponsum suppetit. Etenim si bellurn suscipitur pro religione dilatanda
et aliis per vim imponenda, iniustum est. Religio enim non armis,
sed veritatis luce diffunditur atque propagatur, nec mentes violentia
domat, sed persuasione et caritate pertrahit. Sin intelligitur de reli-
gione tuenda ab iniquis aggressoribus, qui ipsam vi opprimere et a
cordibus populorum eripere, aut eius incolumitati detrahere impio
conatu nituntur; nihil est evidentius, quam summa iustitia belli pro
hac causa suscepti. Si enim religio maximum est bonum hominis,

(1) Eplstola I ad Bomssscoeium.

(2) S. Thomas tres conditiones ad belli iustitiam requisitas enumerat, aiens:
« Ad hoc quod bellum aliquod sit iustum tria requiruntur. Primo, auctoritas
principis, cuius mandato bellum est gerendum... Secundo, causa iusta, ut scili-
cet illi, qui impugnantur, propter aliquam culpamimpugnationem mereantur...
Tertio ut sit intentio bellantium recta, qua scilicet intenditur vel ut bonum
promoveatur, vel ut malum vitetur. >› Summa th. 2st ,2.ξω q. XL, a. 1.

LIBERATORE — Ethica et Ias naturae 23

