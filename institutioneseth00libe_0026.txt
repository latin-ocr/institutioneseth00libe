22 ETHioA

quoad apprehensionem veri. Idea enim entis est quidem prima
notio quae in nobis exsurgit, et est etiam ratio cur singulae ve—
ritates apprehendantur, sed non requiritur ut semper explicite co-
gitetur, cum ceterae cognitiones comparantur. Sic amor boni, quod
nobis plene sufficiat, est primus affectus in animo pullulans, et
forma communis omnium appetitionum nostrarum; sed opus non
est ut actu semper et explicite eliciatur in singulis posterioribus
motibus voluntatis

AnTlcULUs II.
De fine hominis ultimo.

15. Gravitas quaestionis. Conclusio praecedentis articuli fuit,
ultimum finem hominis esse felicitatem. Nunc determinandum est
in quo sita sit ista felicitas, seu quaenam sit res, quae ipsam vere
gignat in nobis. Quae sane quaestio capitalis est in doctrina mo-
rum et summi momenti. Nisi enim obiectiva felicitas, seu bonum
ex cuius adeptione felices evadimus, ante constiterit; in incertum
ferri omnes humanas actiones necesse erit, utpote quae fixo ter—
mino destituantur. Sin perperam ac false bonum huiusmodi sta-
bilitur, omnis humana vita a scopo suo deerrabit. Ad rem Tullius:
c< Fine in philosophia constituto, constituta sunt omnia. Nam ce—
teris in rebus sive praetermissum sive ignoratum est quidpiam,
non plus incommodi est, quam quanti quaeque earum est, in quibus
neglectum est aliquid. Summum autem bonum si ignoretur, vivendi
rationem ignorare necesse est. Ex quo tantus error consequitur, ut
quem in portum se recipiant scire non possint. Cognitis autem rernm
finibus, cum intelligatur quid sit et bonorum extremum etmalorum,
inventa vitae via est conformatioque omnium officiorum (1). >x

16. opiniones variae. In hac controversia duplex bonum nobis
occurrit: increatum et creatum. Cum igitur huius secundi tantum
adeptio in praesenti vita praesto sit; qui mentem a futuro aevo
atque a Deo abstrahunt, in obiecto aliquo creato sistant oportet,
quod vel honestas ipsa sit, vel voluptas , vel tandem utriusque
complexus (2).

(1) Dc Finibus, lil). V

(2) Debono utili mentionem non facimus quia, ut superius explicatum est, non
est finis,sed medium ad finem. Finis enim dicit aliquid absolutum‚quod spectatur
per se; utile autem dicit aliquid relativum, quod spectatur propter aliud. Philo-

sophi vero qui utilitas-ii dicuntur, ad voluptatis defensores revocantur, ut fatetu
Stuart Mill in suo opere De L'tilz'tffl·isn·‹o‚ ubi inter alia sic scribit: « Opinio,

