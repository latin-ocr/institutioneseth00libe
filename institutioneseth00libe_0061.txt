CAPUT 11. DE OPERATIONE HUMANA PROUT ORDINATUR IN FINEM 57

selegit ; curn contra omnium bonorum iacturam ac mortem ipsam
praeferre debuisset. Mori potius, quam foedari.

Instabis. Iure Puffendorfius aequiparat metum violentiae. Utrum-
que enim nascitur ex re voluntati contraria, quae in violentia agit
ut praesens, in metu agit ut futura.

R. Neyo paritatem. Audiatur S. Thomas; « Ea quae aguntur
per metum et per vim , non solum differunt secundum praesens
et futurum, sed etiam secundum hoc, quod in eo, quod agitur per
vim, voluntas non consentit, sed omnino est contra motum volun-
tatis, sed id, quod per metum agitur, fit voluntarium, ideo quia

Π motus voluntatis fertur in ipsum, licet non propter se sed propter

aliud, scilicet ad repellendum malum quod timetur. Sufficit autem
. ad rationem voluntarii, quod sit propter aliud volitum. Voluntarium
enim est non solum quod propter seipsum volumus ut finem, sed
etiam quod propter aliud volumus, ut propter finem. Patet ergo quod
in eo, quod per vim agitur, voluntas interior nihil agit. Et ideo Gre—
gorius Nissenus dicit: — Ad excludendum ea , quae per metum
aguntur, in definitione violenti non solum dicitur quod violentam
est caius principium est extra , sed agitur nihil conserente vim
passo ,· quia ad id, quod agitur per metum, voluntas timentis ali-
quid confert (1). »

Obiic. ΙΙ. Sicut qui agitatur timore facit id, quod secus non fa-
ceret, ita qui agitatur concupiscentia. Ergo sicut in primo casu
actio est quodammodo involuntaria, ita etiam in secundo.

R. Nego paritatem. Cuius negationis sic ratio redditur a S. Tho-
ma: « In e0, qui per metum aliquid agit, manet repugnantia vo-
luntatis ad id quod agitur, secundum quod in se consideratur. Sed
in eo, qui agit aliquid per concupiscentiam, sicut est incontinens,
non manet prior voluntas, qua repudiabat illud quod concupiscitur,
sed mutatur ad volendum id quod prius repudiabat. Et ideo quod
per metum agitur, quodammodo est involuntarium; sed quod per
concupiscentiam agitur, nullo modo. Nam incontinens vi concu—
’ piscentiae agit contra id quod prius proponebat, non autem contra
id quod nunc vult, sed timidus agit contra id quod etiam⁴ nunc
secundum se vult (2). »

(i) Summa tlz. 1.· 2.²²⁶ q. VI, a. 6. ’
(2) Ibid. a. 7 ad 2.

