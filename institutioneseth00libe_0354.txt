350 ius NATURAE — PARS 11. ius INTERNATIONALE ssu GENTIUM

iniustitia cogitationem abstrahit, cum generalis sit et rem inferius
definiendam non complectatur. Quod ipse auctor declarat his verbis:
«Iustitiam in definitione non includo, quia hoc ipsum hic quaerimus,
sitne aliquod bellum iustum, et quodnam bellum iustum sit. Distin-
gui autem debet id, quod quaeritur, ab eo, de quo quaeritur. »

ART1CULus Ι.

De iustitia belli.

22. Ius belli oritur a natura. Bellum, per se spectatum, in pro·
prio conceptu, quemadmodum praeclare ait Taparellius‚ hoc prae-
sefert, ut sit ordinis violenta defensio (1). Ius enim cum coacti—
vum sit natura sua, hoc sibi vindicat, ut vi defendi et repeti possit.
Nationes igitur, cum necessitas imperat, ad tuenda iura, quibus
ornantur, facultatem habent adhibendi vim et arma, adversus ne-
farios conatus aliarum gentium, a quibus quoad propria iura lae-
duntur aut iniusta vi lacessuntur. En ius gerendi bellum; quod
revera aliud non est quidquam, nisi ius se suaque tuendi et arma
armis propulsandi.

Hoc ius nationibus denegari nequit, quemadmodum hominibus
etiam seorsum acceptus non denegatur facultas defendendi tum
se tum sua ab aliorum violentia, et vim vi repellendi. Immo ius
eiusmodi pro nationibus longe validius censendum est3 non modo
propter praestantiam corporis politici, sed etiam quia ad eius exer-
citium Rectores nationum saepe ex officio tenentur. Quamquam
enim privata persona illatam sibi iniuriam cum laude tolerat (quis-
que enim virtutis amore iuri suo cedere potest), idem tamen saepe
nefas est personae publicae, quae societatis sibi commissae bonum
et honorem tueri adstringitur. Huic obligationi persona illa deesset,
si societatis, cui praesidet, iura impune laedi pateretur. Ad ea igitur
defendenda ac si violata suerint, vindicanda obligatum cumque id
quandoque non alia via obtinere possit, nisi armis et vi, ad eiusmodi
adhibenda media officio urgetur. « Cum eura reipublicae, ait S. Tho-
mas, commissa sit principibus, ad eos pertinet rempublicam civi-
tatis vel regni seu provinciae sibi subditae tueri. Et sicut licite
defendunt eam materiali gladio contra interiores perturbationes,
dum malefactores puniunt... ita etiam gladio bellico ad eos perti-
net rempublicam tueri ab exterioribus hostibus (2). »

(1) Sagyyio moverim di natural clit‘itco, Diss. Vl, c. 4. a. 1.
(2) Samma τΙι. 2,· &e q. XI, a. 1.

