CAPUT ιι. DE SOClETATE oivlLi 223

cum aliis homo vi naturae ferri dicendus est3 nisi inferioris con-
ditionis, quam belluae, per delirium haberi velit. Apposite S. Tho-
mas: ι( Naturale est homini ut sit animal sociale et politicum, in
multitudine vivens, magis etiam quam omnia alia animalia. Quod
quidem naturalis necessitas declarat. Aliis enim animalibus natura
praeparavit cibum, tegumenta pilorum, defensionem, ut dentes, cor-
nua, ungues, vel saltem velocitatem ad fugam. Homo autem insti-
tutus est nullo horum sibi a natura praeparato, sed loco omnium
data est ei ratio, per quarn sibi haec omnia officio manuum posset
praeparare, et ad quae omnia praeparanda unus homo non sufficit.
Nam unus homo per se sufficienter vitam transigere non posset.
Est igitur homini naturale quod in societate multorum vivat. Am-
plius, aliis animantibus insita est naturalis industria ad omnia ea,
quae sunt eis utilia vel nociva, sicut ovis naturaliter aestimat lupum
inimicum. Quaedam etiam animalia ex naturali industria cogno-
scunt aliquas herbas medicinales et alia eorum vitae necessaria.
Homo autem horum, quae sunt vitae suae necessaria, naturalem
cognitionem habet solum in communi, quasi eo per rationem va-
lente ex universalibus principiis ad cognitionem singulorum, quae
necessaria sunt, pervenire. Non est autem possibile quod unus
homo ad omnia huiusmodi per suam rationem pertingat. Est igitur
necessarium homini quod in multitudine vivat, ut unus ab alio
adiuvetur, et diversi diversis inveniendis per rationem occupen-
tur (1). >›

Proh. III. ex facultate loquendi. Homo tantum inter cetera ani-
mantia sermone fruitur vi naturae. Atqui sermo est vinculum so-
cietatis, et ad communicandum cum aliis totus quantus est ordina-
tur. Ergo naturae intentio in homine procreando minime fuit ut ipse
segrex viveret, sed ut consortio ceterorum uteretur. Hoc etiam
argumentum affertur a S. Thoma, sic aiente: ε( Hoc etiam eviden-
tissime declaratur per hoc, quod est proprium hominis loquutione
uti, per quam unus homo aliis suum conceptum totaliter potest
exprimere. Alia quidem animalia exprimunt mutuo passiones suas
diversis modis. Magis igitur homo est communicativus alteri,
quam quodcumque aliud animal quod gregale videtur, ut grus,
formica et apis (2). >› Et alibi idem urget argumentum ex eo quod
natura, cum sapienter agat, nequit tribuere medium ordinatum ad
finem aliquem ‚ quin subiectum ipsum ordinet ad finem illum 3
«Cum homini datus sit sermo a natura, et sermo ordinetur ad

(1) De regimine Principum, lib. I, cap. 2.
(2) Loco superius citato.

