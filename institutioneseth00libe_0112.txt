108 ETI-IIGA

beatur emolumenti aut detrimenti; secus perperam Deus, praemiis
poenisque propositis, nos ad virtutem alliceret et arceret a vitio.
Multo minus probari potest principium Cousinianum; quod tantum
abest ut primum sit legis praeceptum, ut potius characterem obiiciat
legi adversum, Lex enim, iubendo et vetando, libertatem adstringit,
non quidem physice sed moraliter. Quare ratio sic potius hominem
alloqui videtur: Ens liberum, noli libertate uti pro libit03 sed mihi te
subiice, ut rite agas. Deinde illo Cousiniano effato nihil reapse prae-
cipitur quoad operationes, nisi forte hoc unum: ut homo non patiatur
se ita a sensibus abduci, ut illis inserviat. At sic etiam intellectum
non omnia hominis officia complecteretur, quae certe non ad id so-
lum reducuntur, ut sensuum appetitionibus dominemur. Praeterea
hoc ipsum ideo praestare homo debet, quia ordo sic exigit; atque
propterea praeceptum non est primum. Denique, ad Damiron quod
attinet, nihil ineptius dici poterat; siquidem ex eius effato conseque-
retur hominem teneri ad singulas suas facultates, absque fine expli—
candas. Sic non modo scientiis omnibus atque artibus operam dare
deberet, sed in alia etiam, quae tacere pulcrum est, studiose incum—
bere iure naturae adigeretur. Quod adeo rationi repugnat, ut risu
potius quam refutatione dignum videatur.

AR‘ricULus V.
De applicatione legis ad casas peculiares, sea de conscientia.

109. Quid conscientia. Homo praeceptis legis imbutus quid sibi
agendum omittendumque sit deliberat. Quare lex moralis normam
operandi complectitur, et principium illud est, quod proprie rectitu-
dinem humanae voluntatis dimetitur. Verum praecepta legis univer-
salia per se sunt. Utigitur eorum vi actiones peculiares gubernentur,
his applicari debent, ut dictamen exsurgat determinatum, quod eas
respiciat. Haec itaque applicatio legis, seu rationis dictamen, quod
proxime nos dirigitin operando, conscientc'a,morali sensu,nominatur.
Quod nomen inde profectum videtur, quod scientia sit quaedam prin-
cipiorum legis cam facto aliquo, seu actione nostra, comparata (1).

(1) Dilucide relat-ionem inter conscientiam et legem declarat Suarez hic verbis:
«Unde etiam facile intelligitur quomodo lex naturalis comparatur ad conscientiam.
Aliquando enim censetur esse idem, ut ex Basilio et Damasceno supra retulimus;
quia conscicntia nihil aliud est, quam dictamen de agendis. Nihilominus tamen in
rigore haec duo diversa sunt; nam lex dicit regulam generaliter constitutam circa

