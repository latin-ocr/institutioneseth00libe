CAPUT ι. DE socieTATE DoMsssme 213

curis assiduis in integritate et sanitate corporis conservare; sic eos‘
docere debent officia naturae rationalis propria, sive erga seips0s,
sive erga alios, sive potissimum erga Deum (1). Quod sane praesta-
bunt non modo doctrina etcohortationibus‚verum etiam exemplo; quo
iuvenes in prima illa aetate, maxime ad imitandum prona, vehemen-
tius commoventur. Iis vero iam grandiusculis, munus altioris edu-
cationis optime poterunt parentes delegare aliis; qui idonei sint, si id
expedire iudicaverint, non modo propter necessitatem, si tam gravi
debito satisfacere per se nequeant, verum etiam propter maiorem
utilitatem. Quandoquidem parentes, ob intemperantem affectum, quo
filios prosequuntur, saepenumero plus aequo iis indulgent, ac proin-
de ad ipsos efficaci disciplina regendos minus apti comperiuntur.
At sive hoc per se praestare parentes velint, sive aliis com—
mittant; id inconcussum censendum est: Eiusmodi ius parentibus
et patri potissimum natura sua competere, nec posse a societate
usurpari, quin patriam potestatem violet et familiae conceptum di-
ruat. Debet utique societas efficere ut publica media non desint,
quibus parentes ad rite educandos et edocendos natos uti possint.
Debet etiam modis consentaneis, sed non violentis, curare ut pa-
rentes tantum officium minime negligant. At in rem hanc se di-
recte immiscere eamque potestatem sibi vindicare nequaquam po-
test, sive evidenti laesione iuris paterni; cum parentum omnino
sit educationi et disciplinae filiorum prospicere ‚ eorumque non
modo corpus alere, sed animum etiam effingere et conformare.
Nec dicas, filios membra esse societatis, quae ipsis invigilare de—

(1) Inepta igitur et impia existimanda est methodus institutionis negatione
et atlzeisticae‚ proposita a Rousseau in libro, quem de educatione conscri-
psit: in quo nullum cum pueris sermonem de Deo, de anima, de religione mi-
sce-ndum esse docet, donec ad aetatem octodecim aut amplius annorum per-
venerint, Si ita fieret, oporteret in primis adolescentes usque ad hanc aetatem
maximo officiorum hominis deesse, cultui nimirum Deo debito. Deinde, quo-
modo virtutibus rite informari possent <quod tamen ipse Rousseau valde in-
culcat )‚ sine notitia praestantiae animi respectu corporis et cognitione futurae
vitae? Tertio, ut ipse fatetur Rousseau (loc. cit. c. I. pag. 138). nullum est
periculosius vitae humanae intervallum, quam illud quod, intercedit a nativate
usque ad aetatem duodecim annorum, cum affectus, qui tunc animo imprimun-
tur tam profundas radices agant, ut fere impossibile sit eas deinceps evel-
lere. Quomodo igitur futuro adolescentis bono consultum erit, si is de anima ac
de Deo, ceterisque veritatibus, quae has subaudiunt, nihil cogitare non modo ea
aetate sed etiam provectiore assuefiat? Sperandumne erit, tam longam con-
suetudinem, quae virgineum pueruli animum occupavit, contraria deinde supe-
rari posse? praesertim cum illa sensilibus cupiditatibus faveat, quae in nobis
maturrime explicantur ; altera graviter adversetur? Sed haec insani hominis
deliria sunt, quae contemnere satius erit, quam refellere.

