CAPUT 111. DE officiis HOM1N1s ERGA SEIPSUM 155

violentas sibi manus infert; a divina ordinatione se subtrahit, et
ius sibi arrogat, quod solius Dei est.

Praeterea, negari nequit exsistentiam magnum esse bonum ; cum
fundamentum sit felicitatis aliorumque bonorum, quae assequi pos-
sumus. Ex quo fit ut naturali inclinatione illam tantopere appe-
tamus. Qui igitur sibi exsistentiam demit, magnum sibi detrimen-
tum affert ; quia se tam praestanti spoliat bono. Amorem igitur
laedit sibi debitum. Nec dicat auctor systematis naturae id vitari,
quoties exsistentia non iam felicitatis sed miseriae fundamentum
evadit. Nam si nobilitas hominis rite spectetur, exsistentia nun—
quam desinit esse fundamentum verae felicitatis, quae in ordina-
tione ad beatitatem futurae vitae sita est. Mala enim quaecumque
nos obruant, numquam ordinem ad Deum detrahere poterunt aut
bona perdere, quae in virtute sunt posita. lmmo haec potiora et
speciosiora efficientur; siquidem nil sublimius in ordine morali est,
quam virtus immota, licet undique calamitatibus labefactata. Ipse
Seneca, quamvis carens lumine Fidei, aiebat, nullum spectaculum
tam Iove dignum, quam iustam eam adversa fortuna paynantem.

Denique qui sibi mortem consciscunt, iura societatis laedunt; ad
cuius bonum conferre aliquid debent, si non operibus, saltem animi
constantia et fortitudine ac rerum adversarum tolerantia. Immo
non solum huic muneri desunt, sed etiam perniciosum inducunt
exemplum, quod saluti aliorum civium interminatur. Qui enim vitam
pro se contemnit, contra rationis praescriptum , is eodem pacto
vitam aliorum parvi saciet. Quare mirum non est, si in ea socie-
tate, in quae debacchantur suicidia, multiplicentur homicidia (1).

54. PRoposmo ⁶2³. Vetitam leye naturae non esi, ob iustam et
laudabilem causam, mortem indirecte procurarent nempe qais
in periealam se conficiat, eae qao probabiliter, vel etiam certe,
se perituram noscat.

Prob. Homo, cum id facit, se nequaquam interimit, sed tantum
permittit interimi, intuitu altioris boni ; ad quod procurandum iusti-
tia aut caritas aut alia virtus impellit. Atqui id iuri naturae non
contradicit; a quo dumtaxat homo prohibetur, ne sibimet ipse necem
inferat, non vero ne subeat vitae discrimen, etiam cum nobilius
officium urgeat. Immo ea actio tunc magnam meretur laudem et
summum gradum fortitudinis attingit. Sic miles, quamquam solus,
phalangi hostium se laudabiliter opponit, ut eius progressum mo-

(1) Superior demonstratio, ad rem quod attinet, desumpta est ex S. Thoma
Samma th. 2.· 23²⁶ q. XLIV, a. 5.

