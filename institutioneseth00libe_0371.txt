CAPUT 111. DE SOCIALI UNITATE GENTIUM 367

Quare mirum esse non debet, si apud gentes, hac divina reli-
gione donatas, progressus adeo constans et securus apparet, ut
fere effectus quidam necessarius videatur. Ambulabunt {sentes z'n
lumine tuo, et reyes in splendore ortas ίιιί (1). Nec vero ulla
gens ad barbariem penitus redire potest; nisi ante religionem hanc
penitus exuerit, ab eiusque influxu se omnino subtraxerit. Quam-
diu enim id non fiat, semper germen aliquod veri et boni in gente
illa subsistet, quod vitam aliquam impartitur, quodque iterum re-
florescere ac vires suas sensim sine sensu exercere contendit.

Alterum vero, quod dixi, non minori evidentia clarescit. Nam
si homines incitamento amoris privati abduci se sinant, studiorum
concursu non ad unum et generale bonum conspirabunt, cuius
omnes sint participes, sed assidue divertent inter se, atque ad
propriam utilitatem omnia revocare adlaborabunt. Quapropter,
quo magis inter eos mutua augescit communicatio, eo dissidiorum
et conflictuum crescit occasio, in quibus nonnisi potentiores cal-
lidioresque superabunt. Id vero cum aliquorum tyrannidem, cete-
rorumque servitutem adducat, certe non civilis culturae incre-
mentum, sed decrementum et veluti mortem importat. Ut igitur
tanta pernicies in societate humana declinetur, summopere ne-
cessaria est tutela et influxus divinae illius religionis, quae tota
quanta est in dilectione fundatur, ac, perpetuum bellum cupidi-
tatibus indicens, animos caelesti caritate dilatat et devincit: In
hoc cognoscent omnes qaia discipuli mei estis, si dilectionem
habueritis ad invicem (2).

Haec probe intelligere deberent, si fieri posset, inepti illi nostrae
aetatis clamatores et rabulae; qui progressum semper in ore habent,
sed eius veras causas et necessarias conditiones ignorant.

(1) IsAlAs, LX.
(2) IOANms, XIII, 35.

FINIS IURIS INTERNATIONALIS ET TOTIUS lURIS NATURAE.

IMPRIMATUR

Neapoli, ex Curia Archiepiscop. die S octobris 1890
Iosurn Can. CAnBohELLI Yic. Gen,

