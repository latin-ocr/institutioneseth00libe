INTRODUCTIO 335

Ex his via sternitur ad huius tractatus partitionem innuendam·
Nam homo individuus dupliciter ad alios referri potest. Primum,-
quatenus manu solius naturae cum iis alligatur, atque ideo in statu
etiam solivago officiis iustitiae aut beneficentiae adstringitur; de-
inde, quatenus, societate civili constituta, membrum eiusdem cor-
poris politici una cum aliis efficitur. Consimili fere pacto diversae
respublicae aut nationes duplicem considerationem praeseferunt.
Primum enim spectari possunt in statu mere nativo, quatenus
seorsum cum mutua independentia enascuntur; deinde, quatenus
ad societatem unam internationalem stabiliter efformandam im-
pulsu naturae incitantur. Et quoniam eiusmodi propensio ab ipsis
positive complenda est, ut effectum sortiatur; oritur· hinc ut po-
sitivae societatis internationalis constitutio, quamquam naturalis
dicatur, propterea quod ordini et propensioni naturae respondet3
tamen quoad exsecutionem a voluntate atque a conventione hu-
mana dependeat: siquidem ex aequalibus et mutuo independenti-
bus partibus exsurgit. Id suo loco explicabimus: at iam nunc in-
nuere voluimus, ad materiae partitionem proponendam. Postquam
enim in statu mutuae independentiae relationes populorum tem-
pore tum pacis tum belli perpenderimus; de positiva illa conso-
ciatione gentium in corpus unum inter-nationale dicemus. Quae
quidem omnia tribus distinctis capitibus persequemur.

CAPUT PRIMUM

DE GENTIUM RELATIONIBUS IN STATU PACIS.

1. Quid status pacis. Pax definitur a S. Augustino: Tranquil-
litas ordinis. Tunc igitur nationes inter se in statu pacis esse di-
cuntur, cum stabili quiete se mutuo ita respiciunt, quemadmodum
ordo requirit, ac proinde ultro citroque officia illa sibi invicem
praestant, quae lex naturalis praescribit.

2. Partitio capitis. De relationibus igitur dicturi, quae gentes in
hoc statu pacis afficiunt, quatuor investigabimus : mutua nationum
officia generatim3 naturam commercii, quo sibi invicem opitulantur;
obligationem foederum, quibus nova onera sibi vicissim imponunt;
Ius legationis ad pacem alendam ac dissidiorum pericula removenda.

