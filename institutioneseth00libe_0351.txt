CAPUT 1. DE GENTIUM RELATioNissus IN sTATU PAC1s 347

16. De solutione foederum. Ad foederum solutionem quod attinet,
primum dissolvitur foedus per mutuum consensum partium. Nihil
enim tam naturale est, quam ut obligatio iisdem causis destruatur,
quibus unice gignitur. Quod si una pars tantum a pactione implenda
resiliat, liberum manet alteri parti aut infidelem socium ad standum
conventis adigere, aut foederi nuntium mittere ac se omni obligatione
solutam existimare. Deinde, cessat foedus morte foederati. Unde, si
foedus erat personale, defuncto principe, qui illud iniit, extinguitur,
sin suerit reale, dissolvitur morte civili reipublicae, cum videlicet gens ,
foedere adstricta, propriam amittit politicam exsistentiam ex eo quod
alterius gentis corpori politico adnectitur aut eius ditioni subiicitur.
Tertio, dissolvitur foedus lapsu temporis, ab eo explicite determinati
aut etiarn implicite.Postremo cessat propter absolutam et perpetuam
impotentiam; cum videlicet alterutra pars rem pactam sine sua
culpa implere non potest, nec spes apparet quod deinceps possit.

ARTICULUS IV.

Dc iare legationis

17. Hoc ius oritur a natura. Nationes, ut saepe dictum est, officio
tenentur sibi invicem opitulandi, ac fovendi mutuam dilectionem, ad
quam naturae cognatio gentes omnes adstringit. Hinc consequitur ius
communicandi inter se,et officium non declinandi media,sine quibus
eiusmodi communicationes et mutuae amicitiae exerceri non possent.

Immo etiarn ne tempore quidem belli haec naturae cessat obli-
gatio, siquidem non ad dissidendum inter se, sed ad pacem et
concordiam alendam gentes naturaliter ordinantur. Unde quod-
cumque sit litigium quo sorte disceptent; patens via semper ma-
nere debet ad litem pacifice dirimendam atque ad veterem ami-
citiam renovandam. Utraque autem ratio luculenter evincit ius
mittendi legatos aut internuncios, tum officium eos admittendi eo-
rumque postulationibus auscultandi. Nam qui ius habet aut officium
persequendi finem, ius etiam habet adhibendi media, quae ad finem
obtinendum sunt necessaria. Iamvero nationes earumque rectores,
cum eiusmodi communicationes immediate per se exercere ne-
queant, aliquos seligant necesse est catos scientesque viros, quibus
tantum delegerit munus, et qui proinde apud gentem , ad quam
mittuntur, propriam nationem aut principem repraesentent.

18. Diversae Legatorum species. Mos et consuetudo gentium va-
rios Legatorum ordines distinxit, quibus diversa munia, diversas

