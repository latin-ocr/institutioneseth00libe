96 ETH1cA ’

et inclinationi naturae consentaneus esse debet. Iamvero nemo
non videt ordinem postulare ut iis, qui bene agunt, bene sit; contra
turpis actio scelestis malevertat: atque ita felicitas cum sola vir-
tute tandem aliquando, copuletur. At id quo pacto fieret, si virtus
irremunerata maneret, flagitium nullo supplicio plecteretur ⁶3 Prae-
sertim quia, ut paulo ante dictum est, non raro pro-virtute ser-
vanda maximis bonis, animum vehementer allicientibus ‚ spoliari
ac mortem ipsam oppetere oportet3 contra scelestissimi homines
saepe omnibus deliciis diffluunt ac turpitudinem vitii non modo
parum curant, sed etiam decori sibi tribuunt.

97. PRoposiTio 23. Sanctio legis naturalis suturam vitam re-
spicere debet.

Prob. Praemium virtuti adaequatum bonis praesentibus contineri
non potest. Nam haec omnia et vitam ipsam amittere parati esse
debemus, pro virtutis incolumitate servanda. Praemium autem
alicuius rei nequit esse id, quod iuxta ordinem rationis spernen-
dum est, ut illam tueamur. Et sane, virtutis exercitium in bonum
et felicitatem subiecti redundare debet. Ergo praemium, virtuti··
debitum, tale sit necesse est, ut omnia bona huius vitae superet;
siquidem virtutis custodia aliquando horum omnium iacturam re·-
poscit.

Idem pariter dicatur de poena; quae, nisi huius vitae ambitum
excederet, congruenti proportione careret. Nam saepe ad scelus
patrandum homo magnis bonis terrenis allicitur-3 et contra omnibus
vitae commodis et ipsi exsistentiae valedicere quandoque debet,
ne flagitio contaminetur.

98. Paoposmo 3²³¹. Praemium bonis etpoencz impiis retribuenda
consistit potissimum in adeptione vel amissione ultimifinis.

Prob. Bonis operibus, a lege iussis, homo in via se constituit,
quae ad finem recta pergit. Nam honestae actiones sunt veluti
passus, quibus ad finem homo graditur3 contra pravis actibus a
fine deflectit ac viam plane oppositam incedit. Ergo, cum tempus
itineri destinatum desierit, necessarium omnino erit ut qui viam
cucurrerit, quae ad finem ducebat, finem assequatur; ac, si forte
levi quadam negligentia moratus sit, eam expiet atque ad finem
tandem aliquando perveniat. Vicissim , consimili ratione necesse
est ut qui, fine contempto, viam omnino contrariam inierit, is fine
privetur. Repugnat enim ut via, ad finem ducens, non ducat; et
per semitam fini contrariam finis attingatur. Ergo necesse est ut
saltem adeptio vel amissio finis ultimi custodiam vel violationem
legis ,naturalis sequatur, eiusque sit veluti interna quaedam et na-

