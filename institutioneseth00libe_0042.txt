38 ETHlGA-CAPUT 1. DE FINE opeaArloisJis HUMANAE

quiruntur ad illam beatitudinem, cum ordinentur ad vitam ani-
malem. Et quia in hac vita magis accedit ad similitudinem illius
perfectae beatitudinis felicitas contemplativa quam activa, utpote
etiam Deo similior, ut ex dictis patet3 ideo minus indiget huius-
modi bonis corporeis (1). »

Obz'z'c. III. Felicitas metum amissionis a se excludit. Atqui id
locum non habet in hac vita. Ergo nulla felicitas pro hac vita
homini suppetit.

R. Dist. antec: Felicitas perfecta et plena metum amissionis
a se excludit, concedo, felicitas imperfecta, negyo.

Dei cognitio, quae ad plenam futurae vitae felicitatem pertinet,
hominem a divino amore recedere minime sinit. Non ita Dei co-
gnitio , quae modo habetur et quae nobis Deum repraesentat ut
terminum ordinis, in quo nosmetipsos liberis actibus constituamus.
Nam cognitione illa, futurae vitae felicitatem constituente , Deus
distincte et clare repraesentabitur ceu fons totius boni, quod no-
bis provenire potest, ita ut bonitas omnis, quae in ipso perfecta
reperitur, extra ipsum nonnisi defectibus admixta et terminata con-
spiciatur. Quare, cum voluntas nonnis a bono allici possit, idque
melius in Deo, quam in quolibet alio obiecto, inveniri perspiciat;
impossibile est ut a Deo se avertat, propter alterius boni amo-
rem. At contra Deus , praesenti nostrae cognitioni respondens,
prout terminus est ordinis moralis conservandi, nobis obiicitur
tamquam aliquid adeptione arduum, quod nimirum attingi a no-
bis nequeat, quin vim passionibus inferamus, et non pauca bona
abdicemus , quae in praesenti nos vehementer alliciunt. Quare
voluntas extra ordinem moralem et extra Deum sic perspectum,
plura bona reperit, quibus sollicitari se persentiscit et a divino
amore abstrahi. Atque id ipsum sapientissime a summo Rectore
ordinatum est, ut adeptio felicitatis ultimae et sempiternae prae-
mium sit virtutis et ab homine propriis suis actionibus quodam-
modo elaboretur; quemadmodum natura entis liberi et rationalis
exquirit.

(1) Summa th 1,· 2⁸¹0 q. IV,v art. 7.

