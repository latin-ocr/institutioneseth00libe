CAPUT. 1. DE. GENTIUM RELATIONIBUS ΙΝ STATU PACIS 339

niam summi imperantes totam rempublicam repraesentant ; iniuria,
quae forte ipsis inferatur, tamquam toti societati illata conside-
randa est. Immo laeditur natio etiamsi vel unum e suis membris
in persona aut honore aut rebus iniuste offendatur.

Denique pertinet ad reverentiam iuribus alterius gentis debitam,
ut haec in usu propriae libertatis minime impediatur ‚ quoad ea
omnia, quae relationibus tum internis tum etiam externis respon-
dent. Quae iura profecto violarentur, si extera natio interno eius
regimini et negotiis se immisceret, aut eiusdem commercia et foe-
dera cum aliis liberis nationibus vetare aut etiam moderari vellet,
aut· controversiae ullius dirimendae iudicium sibi adsciscere. Atque
haec quoad officia internationalis iustitiae innuisse sufficiat.

7. Officia beneficentiae seu pure moralia. Quoad officia benefi-
centiae, cum non minus nationes, quam homines individui, lege
naturae teneantur; ea quae singuli homines inter se, nationes etiam
sibi invicem praestare debent. Quare, qui rebuspublicis administran-
dis assident, non sic propriis civibus consulant, ut dilectionis erga
reliquas societates aut universum hominum genus obliviscantur.
Ad rem Tullius: « Qui civium rationem dicunt habendam, exter-
norum negant; hi dirimunt communem humani generis societatem:
qua sublata, beneficentia, liberalitas, bonitas, iustitia funditus tol-
litur; quae qui tollunt, etiam adversus Deos immortales impii iudi-
candi sunt, ab iis enim constitutam inter homines societatem
evertunt(1). » Immo verosi civilis societas ad hominem nobilitandum
atque perficiendum spectat; ex eius institutione non modo non dis-
solvuntur mutuae omniumhominum relationes,a natura emergenteS,
sed potius augescunt et dilatantur. Et quoniam officia, quibus homo
homini devincitur, non solum negantia sunt, quatenus prohibent
ne alter alteri noceat, verum etiam sunt affirmantia, quatenus ut
aliis benefaciamus imperant3 haec fortiori iure inter diversas et-
distinctas gentes vigeant necesse est. Non modo enim in iis vividius
potentiusque humana natura relucet; verum etiarn iunctione, qua
constant, pluribus abundant praesidiis, quam homines separati;
atque ideo officiis eiusmodi longe melius satisfacere possunt.

Eorum autem officiorum exhibitio hac praeceptione regitur: ut
quaeque gens aliarum gentium salutem et felicitatem amet pro-
curetque. Subauditur tamen conditio: ne sic officiis, quibus erga
seipsam adstringitur, noceat. Cum enim quaeque societas arctis-
sima quadam obligatione teneatur prospiciendi bono sociorum ,

(1) De officiis, I, 111, c. V.

