138 IUs NATURAE ·· PARS 1. ms INDlVIDUALE

delicet per hoc, quod Deum reveremur et honoramus, mens nostra
ei subiicitur , et in hoc eius perfectio consistit. Quaelibet enim
res perficitur per hoc, quod subditur suo superiori, sicut corpus
per hoc, quod vivificatur ab anima; et aer per hoc, quod illumi-
natur a sole. Mens autem humana indiget, ad hoc ut coniungatur
Deo, sensibilium manucluctione3 quia invisibilia Dei per ea, quae
facta sunt, intellecta conspiciuntur, ut Apostolus dicit ad Roma-
nos I. Et ideo in divino cultu necesse est aliquibus corporalibus
uti, ut eis, quasi signis quibusdam ‚ mens hominis excitetur ad
spirituales actus, quibus Deo coniungitur. Et ideo Religio habet
quidem interiores actus, quasi principales et per se ad religionem
pertinentes; exteriores vero actus, quasi secundarios, et ad inte-
riores actus ordinatos (1). »

36. PRoposiTio 21⁶² Deo debitus est cultas etiam publicas, qai
nimirum ab hominihus societatem efformantibus celebretur.

Prob. Homo ‚ si Deum colere tenetur ‚ officium hoc praestare
debet non prout abstracte et hypothetice concipitur ‚ sed prout
actu est, et iuxta naturalem conditionem ac statum in quo repe-
ritur. Atqui homo non solitariam vitam degit, sed in societate cum
aliis constitutus est. Ergo cultum Deo praestare debet prout so-
cialis est, seu prout cum aliis societatem efformat. Id vero aliter
effici nequit, nisi per cultum socialem et publicum.

Hinc denuo apparet necessitas cultus externi3 homines enim
nonnisi externis signis secum invicem communicant, et unitatis
vinculo copulantur: «In nullum nomen Religionis ‚ ait S. Augu-
stinus , coadunari homines posse ‚ nisi aliquo signaculorum vel
sacramentorum consortio colligentur (2). »

Praeterea, cultus publici obligatio ex legis naturalis principio:
Ordinem ser-va, evidenter insertur. Totus enim naturae ordo huc
tendit, ut Deo, eo modo quo potest, gloriam praebeat. Homo igitur.
ut eiusmodi naturae ordinationi se conformet, perficere profecto
tenetur, ut divina laus et obsequium ab iis etiam, quibuscum vivit,
tribuantur. Hinc instinctu et ratione incitatur ad alios sibi socian-
dos in cultu divino; praesertim quia concursu aliorum maximo-
pere pietas et devotio privata fovetur.

Hinc oritur inclinatio et debitum ad dies festos instituendos et tem-
pla et aras pro divino honore dedicandas. Quod insuper propterea
etiam convenit‚quia cum rerum materialium genera ad duas praecipue

(1) Summa th 23 236 q. LXXXI, a 7.
(2) Contra Faustum, lib. XIX, c. 11.

