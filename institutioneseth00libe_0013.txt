1NTRODUOT1O

Duo declarabimus in modum disquisitionis praeambulae: Primum,
quaenam sit utilitas et praestantia scientiae moralis, generatim ac-
ceptae; alterum, quaenam sit distinctio, quae fieri solet et quae a
nobis admitti potest, eiusdem scientiae in Ethicam et Ius naturae.

ARTicULus Ι.
De praestantia et utilitate scientiae moralis.

Homo, inter creatas res visibiles praestantissimus, velut apex di-
vinae creationis est. Quia vero moralium relationum est capax, vere
praebet illud ens, quod mundum cum supremo rerum principio con-
iungit, operaque sua perficit ut effectus in causam revertantur, a
qua primum processerunt. At cum duplici substantia constet, cor-
pore nimirum ac spiritu, ad duplicem ordinem, pertinet. Quamquam
enim, vi corporis, ordini nectitur rerum adspectabilium‚ quae spatio
et tempore continentur; tamen, vi animi, mundum efformat in quo
Deus non modo est opifex et motor, verum etiam princeps, legis-
lator et parens.

In hac veluti Dei civitate constitutus, homo duabus facultatibus
operatur : intelligentia et voluntate, quae in ipso supremae sunt et in
ceteras dominantur. Eas inter si comparatio instituitur, profecto elu-
cet primatum (ad praesentem vitam quod pertinet) voluntati compe-
tere. Quamquam enim intellectus per se sit praestantior, tamen in
praesenti vita ad voluntatem ordinatur, tamquam ad id per quod
supremo nostro principio propinquius adhaeremus.Cog11itione enim,
qua Deum vi rerum creatarum attingimus, eiusque sapientiam, pul-
critudinem, bonitatem contemplamur, obiectum arripimus prout in
conceptu inest, atque ad nos quodammodo trahimus. At contra

