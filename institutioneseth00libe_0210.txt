206 IUS NATURAE - PARS Π. lUS SOClALE

modo quoad civiles effectus, sed etiam quoad essentiam et intrin-
secas conditiones potestate civili subiectum esse dixerunt. Qua in
re duo peccarunt: Primum, naturam huius contractus perperam
intellexerunt, deinde elevationem eiusdem a Christo factam non
cogitarunt. Ad eos igitur refellendos, sub duplici aspectu matri-
monium considerari debet, nimirum in sua perfectione mere natu-
rali, quatenus contractus est3 et in sua perfectione supernaturali,
quatenus in Ecclesia Christi ad sacramenti dignitatem evehitur. Ex
utroque capite matrimonium a potestate civili pendere non posse
demonstrabimus.

Ante tamen advertimus, totam hac in re confusionem inde profe-
ctam esse, quod politici illi Statum civilem veluti omnipotentia do-
naverint, vi cuius iura omnia, quae civibus inharent, progigneret
conservaretque. Id autem absurdum est. Nam Status civilis hoc
sibi vindicat, ut pacem et iustitiam inter socios procuret, eosque
feliciores efficiat; sed multa iura subaudit iam exsistentia, quibus
non internam vim, sed externam tantum tutelam impertit. Qua in
re ut error vitetur, dispiciendum est cuius generis sint iura, de qui-
bus agitur. Praeter enim iura socialia, quae ex facto societatis
politicae enascuntur , adsunt iura mere individualia, adsunt iura
domestica, adsunt iura religiosa, quae altiorem habent originem,
et a societate civili prorsus independentem. In haec se ingerere
civilis potestas minime potest, quin in alienam segetem falcem
iniiciat, sed eos solos respectus quoad illa moderatur, qui ex iis-
dem, tamquam surculi ab radice nascentes, ordini civili se inter—
serunt, atque ideo civiles effectus vocantur. Tales sunt, ad matri-
monium, quod attinet, confinia potestatis paternae, vi naturae non
satis determinata, ordo successionis in haereditate capienda, tempus
emancipandi filios, tutela publica coniugibus praestanda, atque alia ¹
huiusmodi. His praeiactis, sequentem constabilimus propositionem.

PROPOSITIO UNICA.

17. Matrimonium, eaeceptis effectibus mere civilibus, in ceteris
potestati civiti non subditur.

Prob. I. Nequit subiici potestati civili id, quod ad iura pertinet me-
re domestica, personalia et religiosa. Atqui tale est matrimonium vi
naturae. Ergo matrimonium vi naturae non subditur potestati civili.

Et sane,societas civilis subaudit societatem domesticam;ac proinde
eius iura non creat, sed agnoscit et tuetur. Quare ea omnia, quae ad
constitutionemipsam familiae,atque ei usinternum regimen spectant,
nequaquam civili potestati subiiciuntur; siquidem id, quod in natura

