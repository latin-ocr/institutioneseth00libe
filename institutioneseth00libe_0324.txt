3⁶20 ius NATURAE - PARS 11. lus sofflALE

ctio moralis et Dei cultus, ad quae maxime conferunt redditus con-
stantes Ecclesiae; ac proinde his emolumentis satis superque sar-
citur materialis illa commercii et industriae iactura, si vera esset.
Sed ne id quidem incommodi locum habet. Nam non desunt flo-
rentissima regna; quae sat ingentem proprietatum partem, ad opti-
matum conservationem tutandam , alienari prohibent, quin ullam
ex hac parte iacturam experiantur. Certe nulla est natio magis
addicta mercibus elaborandis ac commutandis, quam britannica;
et tamen apud ipsam immensae proprietates ita familiis adhaerent,
ut in alterius dominium transferri nequeant. Denique ipsa materia-
lis prosperitas nationis non ex solo commercio metienda est, sed
potissimum ex facilitate subveniendi classibus egentioribus‚ quae
maiorem partem populi complectuntur. Ad id autem magis confert
stabilitas proprietatis Ecclesiasticae, quam si alienandi libertate in
paucos magis industrios mercatores illae etiam divitiae congerantur.

Obiic. IV. Melius consulitur bono Ecclesiae, si eius administri
stipendia recipiant ab aerario, quam si bona stabilia possideant.
Sic enim cura rerum temporalium libertati, expeditius rebus divi-
nis vacabunt.

R. Negso assertum et rationem additam.

Mira est nonnullorum pietas et studium divinae gloriae, quam
tunc tantum ostendunt, cum de Ecclesia spolianda agitur! At quo·
niam tanta religione moventur, angi desinant. Nam quid magis
divino cultui et sacerdotii muneribus libere exercendis expediat ‚
nemo melius diiudicare potest, quam ipsa Ecclesia. Haec autem
contrariam opinionem semper sequuta est. Et merito; namin pri-
mis cura carpendi fructus e propriis praediis fere nulla est; cum
contra tenor oppositus magnam sollicitudinem ingerat, sive propter
exiguitatem stipendii, sive propter repulsam et dilationem, quam
pati potest et saepe patitur, sive etiam propter pericula et vicis-
situdines, quibus publicum aerarium subiacet. Praeterea, agendi
ratio, quam adversarii proponunt, nocentissima est libertati Ec-
clesiae et eius naturae repugnans. Nocet quidem libertati Ecclesiae,
quia sic civilis potestas perfacili medio potitur adducendi Clerum
quo velit, cum ipsi resistenti stipendium negare possit. Repugnat
autem naturae Ecclesiae, quia hoc modo clericalis Ordo assimi—
latur conditioni civilium administrorum, atque ita facto saltem ne-
gatur exsistentia ecclesiasticae societatis tamquama civili (listin—
ctae atque independentis. Quivis enim minister ab ea societate
stipendia recipere debet, cuius ministerio fungitur, ac proinde qui
a civili eam recipit, ut eius istrumentum consideratur.

