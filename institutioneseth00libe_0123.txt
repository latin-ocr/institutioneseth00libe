CAPUT 1. DE IURE ET OFFICIO GENERATIM 119

considerantur quoad usum, distinctio adibenda est. Ipsorum enim
nonnulla ex officio nascuntur, ad quod implendum sunt veluti in-
strumenta. Si hoc contingit, usus eorum necessarius est; nec ho-
mo ad illum omittendum se obligare potest. Sin talia sint, ut cum
nullo officio nectantur; eorumdem usus liber erit, de eoque pacisci
homo libere poterit. Quod contra Ahrens statuimus , qui iurium
naturalium usum semper necessarium esse decernit, hac innixus
ratione quod societatis interest ut quisque omnibus suis iuribus
utatur (1). At haec ratio stultissima est; nam sic in societate omnia
iura in officia converterentur. Iuris, praecise qua ius est, exerci-
tium natura sua in arbitrio hominis est, qui eo uti potest vel non
uti, prout libet. Adigere ipsum semper ad usum, idem est atque
eius libertatem pessumdare.

Praeter eiusmodi iura, a natura immediate proficiscentia, alia
sunt, quae ex sacto aliquo proveniunt, ab hominis libertate pen—
dente. Quapropter acquisita vel etiam secundaria et hypothetica
dici solent. Huiusmodi est ex. gr. ius proprietatis determinatae,
prout hanc vel illam rem singillatim spectat. Nam etsi a natura
instructi simus facultate acquirendi res utiles3 tamen quod hoc ius
determinetur quoad hanc vel illam materiam particularem, puta fun-
dum vel palatium; hoc non provenit a natura, sed a facto, quod quale
sit inferius definiemus. Quapropter, haec iura remote quidem in
natura fundantur, sed proxime titulum habent contingentem et mu-
tabilem, ideoque amitti et in alium transferri possunt. Atque has
duas iurium divisiones, quae potiores sunt, innuisse sufficiat.

12. Attributa iuris. COACTIO. Ad attributa iuris quod spectat, tria
considerabimus: coactionem, collisionem, limitationem. Porro coa-
ctio vi physica constat, quae ad tuendum ius adhibetur, atque ad
obstacula propulsanda, quae iuris exercitio adversantur. Haec vis
quamquam ius non constituat, nec semper comitetur3 tamen, si adest,
adhiberi optime potest ad iuris defensionem. Ius enim efficax esse
debet; atque hoc ipso quod potestate constat faciendi aliquid vel
habendi, potestate gaudet removendi impedimenta, quae forte
opponuntur. Idem convincitur ex obligatione aliorum , quam ius
importat. Nam cum organismos corporeus eiusque vires volunta-
tem et rationem sequi debeant, is qui alterius voluntatem sibi obli-
gatam habet vi iuris, obligatum etiam habet eius organismum vires-
que corporeas‚ quantum ad debitum praestandum necesse sit. Si
igitur utraque ad ius sibi reddendum cogit vel ab opponendo im-

(1) Com-s de droit natumst, I, p. gen. ch. 3.

