366 ms NATURAE - PARS 111. ius INTERNATIONALE sno GENTlUM

enim licet omnia sapientissime disponat ac fortiter finem attingat;
non tamen in effectibus suis conceptum suppeditat seriei, in qua
res sic ordinentur, ut posterior superiori semper antecellat. Satis*
est ut quicunque sit cursus rerum vel recursus, aut quaecumque
sit habitudo causarum ad suos effectus: tota rerum atque even-
torum ordinatio fini respondeat, quem Deus intendit, modo aciem
mentis nostrae prorsus exsuperante.

Ad rem itaque venientes observamus in primis motum alium esse
naturae consentaneum et bonum, alium vero malum et naturae dis-
cordem. Id patet tum respectu intellectus, tum respectu voluntatis,
Respectu quidem intellectus: propterea quod non ita veritati mens
humana coniungitur, ut ab ea desciscere nequaquam possit3 sed
saepe in suis deductionibus falsum incurrit, sive propter defectum
legitimae ratiocinationis, sive propter errores quos veritati in ra-
tiocinando admiscet. Quibus praeposteris illationibus sic quandoque
tenaciter adhaeret; ut ipsam amittat vel saltem obscuret eviden-
tiam principiorum. Respectu vero voluntatis: quia haec etsi innato
pondere in bonum feratur 3 tamen bonum hoc esse potest vel reale
vel apparens, et eiusmodi ut sensibus non rationi respondeat. Si
igitur aut opinionis errore aut sensuum illecebra aut libertatis abusu
voluntas ad eiusmodi fallax bonum amplectendum se convertat3 mo-
tus quidem habebitur, sed qui non progressum sed regressum con-

' stituat. Id valet non modo pro hominibus singularibus, sed etiam

pro societatibus ac toto hominum genere, per se spectato.

Ut igitur pernicies haec vitetur , necessarium erit praesidium
lucis cuiusdam non defecturae, quae intelligentiae opituletur; quae-
que dum mentem ad novas veritates detegendas urget, principia
stabiliter tueatur, et errores, qui ratiocinationis decursu offen-
duntur, statim ostendat. Ex parte vero voluntatis requiritur causa
quaedam potentissima, quae dum illi desiderium altioris boni semper
ingenerat, vires addat, quibus homo faciliter malum cavere possit,
et ad perfectionem adipiscendam iter intendere. Haec autem non—
nisi a Christi religione praestantur: quae ex una parte, vi Fidei,
mentem divina luce collustrat; ex alia, vi gratiae, voluntatem
auget robore non superabili. Hinc utrique facultati calcaria addit,
proponendo verum et bonum infinitum non modo vestigandum (1),
sed etiam possidendum (⁶2) et imitandum (3).

(1) « Haec est autem vita aeterna, ut cognoscant te solum Deum verum et
quem misisti, Iesum Christum. » IONN. XVII.

(2) «Ego ero merces tua magna nimis. » GEN. XV.

(3) «Estote vos perfecti, sicut et Pater vester caelestis perfectus est.» MATTflN,

