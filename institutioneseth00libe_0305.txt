CAPUT n. DE socffiTATE civim 301

dictamine rationis temperentur inter se ac debitis limitibus conti-
neantur, prout coexsistentia ceterorum, et adeptio publicae felicita-
tis exposcit. Neque , si res intime consideretur, dum id efficitur, vis
ulla naturae aut iuribus privatis infertur, sed potius-naturae ordini
obsecundatur. Si enim natura hominem socialem condidit, atque ad
convictum cum aliis ordinavit; profecto iura, quae illi largita est, eas
determinationes eosque limites susceptura esse voluit, sine quibus
commune bonum societatis constare non posset.

Ex eiusmodi tutela iurium manifeste sequitur ut nihil fiat aut fieri
permittatur, quod civium incolumitati aut civili libertati quidquam
detrahat; nec ulli, utcumque ad infimam populi partem pertinenti,
a praepotente aliquo aut divite iniuria irrogetur impune. Immo
maxime principi curae sit humilium ac pauperum defensio. Be—
nefica enim principis providentia erga illos, qui magis tutela in-
digent, splendidius et efficacius fulgere debet; qui contra satis per
se proteguntur, eius praesidio minus indigent.

Tuta etiam sit oportet proprietas singulorum ‚ et facultas eam
augendi intra terminos honestatis et sine iactura boni communis;
nec plus aequo emungi subditos aut gravari consentaneum est.
Etsi enim ad iura maiestatis pertineat vectigalia et tributa impo-
nere civibus, ut impensis administrationis, quae in publicam ce—
dunt utilitatem, praesto sint, et ad exercitum alendum, et ad sti—
pendia magistratibus suppeditanda; tamen mensura congruens ex-
cedenda non est, quae a duplici termino normam accipit: a reali
exigentia boni publici, et aprivatorum facultate. Si enim plus, quam
socialis necessitas suadet, expensae fiunt3 deest ratio cur onera
subditis imposita legitima sint. Sin plus, quam congruenter possit,
cives emungantur , praeter cetera damna et pericula , enervatur
vis civitatis, cuius robur et opulentia a robore et opulentia civium
emergit.

Quod si haec iura, quae incolumitatem et proprietatem respiciunt,
laedi non debent, sed potius confirmari et defendi; multo magis id
sibi vindicant potiora illa iura, quae veritatem et honestatem spe—
ctant. Nam hoc ipso quod homo rationalis est atque intellectu et
voluntate praeditus, ius a natura sortitur sein obiectum utriusque
facultatis promovendi, ac proinde cognoscendi verum et amplectendi
bonum. Quare non modo nihil falsum aut minus honestum ab au-
ctoritate praescribendum est, sed etiam nullius veritatis inquisitio
et nullum virtutis exercitium prohiberi potest. Qua in re ius na·-
, turale violant regimina illa, quae subditos aut a pestiferis fontibus
doctrinam haurire cogunt, aut determinatum vitae genus inire ve-

