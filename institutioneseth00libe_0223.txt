CAPUT 11. DE SOCIETATE ClVILI 219

Id non modo utile sed necessarium plerumque est, ad rem gra-
datim examinandam et distinctius comprehendendam. At fabellis de-
lectari et hypothesibus, quae commenticiae prorsus sint3 id nedum
utilitatem nullam affert , sed obiecti vestigationem confundit, et
falsis illationibus pandit aditum. Restat igitur ut eorum sententiam
discutiamus, qui statam illum naturae non tamquam fictitium ,
sed tamquam historicum protulerunt ; inter quos praecipue eminent
Hobbes et Rousseau. s

3⁶2. systema Hobbesii. Itaque Hobbes, recentis materialismi signi-
fer, humanam societatem sic explicat, ut ab egoismo et effrena qua-
dam licentia exordiens in teterrimum despotismum sanciendum ter-
minet. Etenim cum omnes hominis facultates ad solam sensibilitatem
reduxisset, eiusque finem et normam operandi in voluptate collocas-
set; genus humanum a civili consortio per se alienum esse opinatus
est. Atque id satis congruenter. Nam voluptas, cum principium sit
mere subiectivum, nonnisi ad egoismum adducit: qui certe mutuae
benevolentiae, atque ideo socialitati, reluctatur. Quare statum na-
turalem hominis in eo positum fuisse dixit, ut segregem vitam de-
geret, in qua omnibus ad omnia ius inesset, et sola vi lites termina-
rentur. Exinde in singulis voluntatem nocendi aliis et mutuum bel—
lum effloruisse, quod numquam finiri poterat, propter aequalitatem
virium, quibus bellantes instruebantur. Nam, etsi aliqui praestarent
robore3 tamen alii, qui imbecilliores erant, debilitatem virium astutia
et fraude compensabant. Hinc communis timor homines adduxit ad
societatem inter se paciscendam: ut sic, metu aliorum liberati, pro-
priae conservationi consulerent et captis rebus pacifice fruerentur.
Statu igitur naturali relicto, civilem condiderunt, ex quo ius pro-
prietatis et cetera iura atque mutua officia dimanarunt.

Sed initum pactum et alia bona, quae inde procedunt, servari non
possent, nisi adesset potestas aliqua, quae egoismum singulorum sibi
subderet et in officio contineret. Quae sane potestas maxima sit opor-
tet et limite carens; siquidem, quo fortior erit, eo certior et stabilior
communis tranquillitas permanebitHinc enatum summum imperium;
translatione facta a singulis civibus omnium propriarum virium et
voluntatum et iurium in personam aliquam physicam vel moralem,
quae in ceteros dominaretur. Quare, civilis potestas per se omnino
absoluta est ac nullis adstricta legibus, eique obsistere subditi nun-
quam possunt, etiamsi iniusta et impia praecipiat. Immo civibus ne
examinare quidem fas est, utrum licita sint necne ‚ quae a politica
auctoritate iubentur; et obedientiam illi denegare, in rebus etiam ma-
nifeste inhonestis, habendum erit tamquam perduellionis crimen. De-

