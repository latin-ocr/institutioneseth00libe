250 ms NATURAE - PARS 11. 1us soclALE

patresfamilias aequalem conditionem praeseferrent. Posset utique
aliquis in hac vel illa dote praestare ceteris, et magis esse ido-
neus ad rempublicam administrandam sed id non aliud praeberet
nisi meram capacitatem imperandi; mera autem capacitas non est
ius, quemadmodum potentia non est actus. Quare in ea hypothesi
licet ratio inculcaret, eligendum esse qui omnium praestantissimus
appareret; tamen sola electio, ex libero consensu orta illum actu
principem institueret.

Haec ‚ in hypothesi de repentina creatione societatis ex familiis,
nullo antea sociali vinculo inter se copulatis. Verum id nonnisi per
accidens contingere potest aliquando, cum ex. gr. familiae aut etiam
homines individui naufragio ‚ vel amore libertatis ‚ vel demigrandi
studio, tamquam surculi, a nativa radice scinduntur et novo veluti
terreno committuntur. Aut etiam intervenit, cum multitudo vel ex-
tinctione totali veteris dynastiae ‚ cui nullus successor legitimus
designatus sit, vel motu aliquo politico funditus concussa, proprio
rectore viduetur. In hisce casibus inopinatis certum est, nullam
aliam viam suppetere ad ordinis principium restaurandum ‚ nisi
consensum explicitum vel saltem implicitum sociorum, qui publi-
cam auctoritatem uni aut pluribus conferant, aut etiam sibi reti—
neant ad regimen populare constituendum. Quare in propositione
diximus: per accidens fieri posse ut causa, quae subiectum po-
liticae auctoritatis determinet, sit consensus.

At longe aliter se res habet, si spontanea et naturalis origo
societatis consideretur. Haec enim naturae cursu, ut corpus or-
ganicum complicatius et perfectius, enascitur ex praevio quodam
organismo sociali, qui paulatim evolvitur et explicatur, donec in-
tegram perfectionem attingat. Quare vis, quae partes uniat, et no-
vum corpus regat non extrinsecus accersenda est et veluti creanda
de nihilo; sed in priore vi continebatur, eiusque est ulterior evo-
lutio pro novis relationibus et partibus organicis, in quas corpus
iam ante exsistens, explicatur.

Et sane civilis societas, seu corpus politicum, non ictu oculi con-
ditur3 sed gradatim naturae cursu succrescit ex minori societate,
quae ex familia in pagum, ex pago in urbem, ex urbe in provinciam,
et tandem in Statum proprie dictum progreditur. In omnibus hisce
passibus prior consociatio amplificat sane seipsam et novas relationes
inter membra, quibus constat, evolvit; at numquam principio for-
mali ordinis et unitatis destituitur. Hoc vero principium, concrete
spectatum , aliud esse non potest nisi superior ipse , a quo im-
perfectior societas ‚ quae in perfectiorem convertitur, iam ante

