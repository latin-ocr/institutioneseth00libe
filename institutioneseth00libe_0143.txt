CAPUT 11. DE OFFlcus HoMiNts ERGA DEUM 139

categorias revocentur, tempus et spatiumg utriusque partem ali-
quam Deo sacrari oportet, in cuius ditione est natura universa,
et ad cuius praeconium consonare debet, tota quantaque est,
rerum creatarum compages.

Solvuntur difficultates.

37. Ohiz'c. I. Inquies cum Thomasio, Deum externo cultu mini-
me egere. Deinde, si inter homines externa signa laudationis, invo-
cationis gratiarum actionis, necessaria sunt; id propterea esse,
quia homines internos animi sensus non introspiciunt. At Deus
scrutator est cordium.

R. Ne interno quidem cultu Deus indiget. Ergo si Thomasii ratio
valeret, ab hoc etiam abstinendum esset. Falso igitur supposito
laborat obiectio , nempe quod ex indigentia divina derivetur ut
officiis erga Deum adstringamur. Quod non est ita. Deus enim
nulla re eget. Nihilominus, quia provisor est rectus et sapientis-
simus, ordinis observantiam iubet. Ordo autem poscit ut homo
cultum externum cum interno coniungat. Hunc igitur vult Deus;
non ut aliquam utilitatem inde capiat, sed ut hominem ad satis-
faciendum officiis, quibus tenetur, adducat.

Atque haec responsio alteri etiam difficultatis parti aptatur. Non
enim Deus, ut per exteriora signa internos animi nostri actus agno-
scat, sed ut nos iuxta ordinem naturae dirigat, ad externum cultum
adstringit. quue adeo verum est, ut princeps etiam humanus, etsi
γ fingatur aliunde perspecta habere vota subditorum animique obse-
quium; tamen externas preces et signa reverentiae ab iisdem iure
exigat. Etsi enim in ea hypothesi signa illa necessaria non sint
ad notitiam ullam comparandam; requiruntur tamen ad integrum
obsequium, quale a subditis praestari debet, principi exhibendum.

Obiic. II. Contra rationem ex societate desumptam sic argui
potest ex eodem Thomasio: Societas humana vitaeque tranquil-
litas non laeditur, etiamsi cultus externus praetermittatur. Deinde
cultus huius finis est beatitudo aeterna; finis contra societatis
humanae est felicitas temporaria. Ergo cum utriusque fines sint
diversi, unus ad alium non est necessarius.

R. In primis argumentum nostrum non inde desumptum est, quod
cultus externus societati ineundae aut conservandae sit necessarius,
sed ex eo, quod omnino requiratur, ut homo, prout socialis est, Deum
colat eique obsequatur. Quare obiectio Thomasii nos directe non im-
petit. Deinde, negamus omnino societatem non laedi, cultu exteriore

