CAPUT 11. DE SOClETATE CIVlLl 247

hominem inclinat. Nam, cum horno natura sua sit rationalis; li-
bertas hominis propria ea est, quae rationem pro duce habet ac
norma operandi. Atqui per subiectionem civilem homo subditur
legi, quae ordinatio rationis est. Ergo homo subiectione civili con-
ditionem sequitur, quae propriae naturae respondet. Ergo libertas,
quae opponitur subiectioni civili, iuxta naturam hominis, non est
inalienabilis sed contra.

Prob. II. ex repugnantia ipsa, quam contractus Rousseavianus
includit. Eius enim quot sunt verba ‚ tot sunt absurda3 quorum
tamen ne prolixiores simus, aliqua tantum innuemus.

Primo, statuit cives cessione illa integra suorum iurium, aequa-
lem viritim partem conferre ad efformandam summam, quae in
toto resideat. Qua in re libertatem cum aequalitate confundit. Sic
enim ratiocinari videtur: omnes contrahentes libertate fruuntur;
ergo omnes aequalibus iuribus ornantur. Quod ita non est3 siqui-
dem ex libertate non aequalitas iurium, sed inaequalitas potius
emergit. Nam facta quae ex libertate oriuntur, hoc ipso diversa
sunt; diversitas autem factorum diversitatem adducit iurium; quae
concrete spectata semper a facto aliquo determinantur.

Deinde, ad libertatem servandam medium proponit libertati ma-
xime infensum, qualis est expoliatio omnium iurium. Sic enim persona
in rem penitus transformatur, et merum mancipium societatis ef·-
ficitur. Nec reciprocatio, quam iactat, iura illa privatis restituit: si-
quidem haec, iuxta ipsum, non aliud elargitur, nisi aequale ius suf-
fragii in publicis deliberationibus. Sed, hoc iure excepto, reliqua
bona et facultates omnes et vitam ipsam singulorum sub ditione ab-
soluta et arbitrioptttralz'ta tis relinquit. Et quoniamplztralz'tas assidue
variari potest, et novis membris conflari; quisque civis quoad ani-
mam et corpus incerto cuidam et vago despotae subiicietur, cuius
tyrannide gravius opprimatur, quam vetera ethnicorum mancipia.

Demum, manifestam contradictionem incurrit, propterea quod ex
una parte libertatem individualem alienari non posse decernit, idque
tamquam fundamentum totius pacti socialis constituit3 ex alia cives
ita sua iura communitati cedere iubet, ut ea amplius revocare ne-
queant. Haec autem vehementer pugnant inter se. Nam vel homo
ita natura sua est liber, ut nunquam pactione aliqua se subiicere
possit alicui; et tunc ne toti quidem corpori sociali ita submit-
tendus est, ut nefas ei sit a contractu illo deinceps resilire. Vel
perpetua et irrevocabilis obligatio libertati naturali hominis non
repugnat, et tunc corruit fundamentum, quo Rousseau nititur, ad
proprium systema excitandum. Quod autem subiungit: ideirco pa-

