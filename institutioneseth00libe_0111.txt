CAPUT 111. DE NORMA OPERATIONIS HUMANAE 107

Ad singulas autem opiniones, quae allatae sunt, repono earum sal-
sitatem facile demonstrari.Nam effatumHobbesianum non modo caret
proprietatibus, quibus insigniri debet primum principium legis natu-
ralis, sed etiam, sic confuse propositum, ad mores informandos nullo
modo valet, cum aeque ad honestum et turpe flecti possit, modo utrum-
que ad pacem vel bellum conferat. quta vero regulam Thomasii‚
multa hominis officia laberentur,qu0ties pro iis pauperiem, aerumnas,
odia, tormenta,mortem ipsam subire oporteret. Denique Grotii et Puf-
fendorfii principium nequit esse primum naturae praeceptum, cum
aliunde pendeat nec ad omnia protendatur officiaEa enim, quae homo
erga seipsum ac potissimum erga Deum praestare tenetur, manifeste
non eontinet; quae quidem, ut rite advertit Heineccius, locum habe-
rent, etiamsi homo solus et extra omnem societatem humanam vitam
ageret (1). Nec vero illud, quod hic auctor substituit, probandum vi-
detur amor nempe (2), quem deinde triplex obiectum spectare dicit,
Deum nos ipsos, alios homines (3). Nam amor generatim, sine de-
terminatione obiecti, per se nihil dicit, et aliquid subiectivum est, non
obiectivum. Triplex autem illa obiecti determinatio simplicitati no-
cet, quam, ut dixi, primum legis principium sibi vindicat.

Quoad recentiores vero, qui commemorati sunt, ut omittam Fichtii
absurditatem,quae refutatione non eget (siquidem in pantheismo fun-
datur, et non aliud exprimit nisi turpissimum egoismum, ad quem
tandem rationalistae deveniunt), certe Kantii effatum, si absolute su—
matur, in omnibus officiis locum habere non posset. Cum enim pro
varietate adiunctorum‚ quibus singuli homines afficiuntur, diversis
teneantur officiis; non semper id, quod uni convenit, omnibus con-
venit. Quare putandus est Kant principium illud intellexisse sub con-
ditione, quasi diceret: Sic agas, ut lex tuae voluntatis haberi possit
ut norma pro singulis hominibus, si in iisdem circumstantiis ver-
sentur. Sed ne sic quidem effatum illud existimari potest primum in
moribus. Non enirn exprimit, quod actionem honestam constituit;
sed potius quod ex eius honestate consequitur. Non enim quia cuique
convenit, actio honesta est, sed contra quia honesta est, cuique con-
venit. Remotio autem respectus empirici, quam requirit, delirium est
rationalistarum, qui experientiam removeri volunt et cuncta ad so-
lam rationem revocari. Quapropter Stoicismum inducunt, rationi dis-
sonum. Ratio enim non poscit ut nunquam in operando respectus ha-

(1) De Iure naturae et c(sentium, l. Ι, c. 3, ἓ 76.
(2) Ibidem 5 79.
η (3) Ibidem ἓ 90.

