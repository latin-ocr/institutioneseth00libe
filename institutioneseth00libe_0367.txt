CAPUT 111. DE sooiAL1 UNITATE GENTmM 363

finis et altiorem originem potestatis, Ecclesiae competere diximus re-
spectu Status politici,sartae tectaeque illi manent etiam respectu so-
cietatis internationalis. Ne igitur iactura temporis eadem repeta-
mus, eas hic iterum commemorare praetermittimus. Potius non-
nulla innuemus bona, quae in consociationem hanc gentium, qua-
tenus talis est, ex Ecclesia proficiscuntur.

40. Ecclesiae influxus quoad societatem etnarchicam ineun—
dam et conservandam. Sponte sua se ad considerandum offert, ab
Ecclesia acutissimum incitamentum ad gentium societatem ineun-
dam, et, postquam inita sit, retinendam validissimum adminiculum
praeberi. Nam homo non solo corpore constat; sed multo magis
spiritu , qui praecipua eius naturae est pars. Nec ad societatem
ullam adduci potest, nisi quoad spiritum attrahatur; nec in eadem
perseverat, nisi spiritu aliis adhaerescat. At vero quis ignorat,
totam actionem Ecclesiae huc intendere , ut animi omnium ho-
minum, cuiuscumque regionis aut conditionis sint unitate cogni-
tionis et amoris et obedientiae, quasi triplici eoque indissolubili
vinculo, invicem copulentur?

Profecto Ecclesia genus humanum non modo ab uno Deo con-
ditum , verum etiam ab uno parente genitum docet3 ac proinde,
vel quoad ipsam materialem originem, omnes homines cognatione v
devinctos ostendit. Tum eos ad eumdem finem destinari patefacit,
et ad unam eamdemque societatem non modo in futuro aevo, sed
etiam in praesenti coeundam divinitus esse ordinatos, sub regi-
mine et tutela unius supremi Pastoris, qui Dei vice fungatur. Porro
ad finem communem et simul proprium singulorum capessendum
omnibus eadem media largitur, easdem leges imponit, eorumdem
bonorum desiderium excitat; immo , quavis differentia sublata ‚
omnes plane homines, cuiuscumque dignitatis aut conditionis sint,
unius eiusdemque mensae convivas constituit, eorumdem sacra-
mentorum participes, eiusdemque fraternae dilectionis officio ad-
strictos. Quare non modo principium ipsum iunctionis attingit,
nempe animum, sed innumera nectit vincula, quibus tum homines
individui, tum familiae, tum denique nationes ipsae inter se ar-
ctissime coniungantur. Neque hoc utcumque praestat, sed stabili-
tate maxima, et divina utens sanctione. Ex quo fit ut gentes omnes,
quae eius luce collustrantur et sacro igne foventur; ad societatem
etiam respectu temporalis felicitatis inter se ineundam non modo
maxime alliciantur , sed quasi necessitate quadam pertrahantur.

Nec vero, sine hoc caelesti vinculo, sperari poterit internatio-
nalem societatem stabilitate unquam donatum iri. Nam, cum na-

