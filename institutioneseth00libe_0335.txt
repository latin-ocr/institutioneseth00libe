CAPUT 111. DE SOCIETATE RELIGIOSA, NIMIRUM ECCLESIA 331

Pontificem3 sicut non dedecet Deum, cuius immo attributum quod-
dam est praecipuum.

th'ie. VI. Regium placet ius quoddam est necessarium in so-
cietate. Nam auctoritas religiosa posset aliquid imperare nocivum
bono civili; ac proinde antequam eius iussa promulgentur, debet
auctoritas civilis examinare quid contineant.

R. Nego assertum et rationem additam.

Pari modo, immo congruentius, quis argumento adversarii uti
posset ad introducendum placet pontificium , 'respectu legum et
ordinationum civilis magistratus. Nam is imperare posset aliquid
nocivum religioni, ac proinde antequam eius iussa promulgentur,
deberet auctoritas religiosa examinare quid contineant. Immo quo-
niam civiles ordinationes iubere possunt aliquid nocivum ordini
domestico ‚ omnibus patribusfamilias concedendum esset placet
quoddam domesticam. Nescio utrum arrideant Regalistis huiusmodi
illationes, quae tamen necessariosequuntur ex forma ratiocinandi,
quam adhibent.

Possibilitas igitur erroris aut abusus non destruit ius auctori—
tatis cuiuspiam , nec facultatem tribuit subditis examinandi eius
mandata, antequam publicentur3 secus omnis ordo subiectionis
subverteretur. Iamvero respectu Pontificis aut Episcoporum non
modo cives sed principes etiam et tota societas in subditorum nu-
mero habentur. Non igitur ius ullum vindicare sibi possunt prae-
pediendi eorum ordinationes; sed tantum , si forte contingat ut
aliquid praescribatur nocivum bono civili (quod fere impossibile
videtur), poterit civilis potestas postulatione uti apud Episcopum
vel Pontificem. Atque id sufficiens est ad cavendum malum, quod
oggeritur, quatenus legitimus superior nempe Episcopus aut Pon—
tifex, sic admonitus et re melius perpensa, videre poterit, iuxta
negotium de quo agitur, quodnam temperamentum afferendum sit,
si aequa appareat postulatio.

FINIS lURIS SOCIALIS

