‘260 ius NATURAE — PARS 11. ms SoclALE

ceps, ut populi salus ac felicitas procax-etum seu, melius, idcirco
sunt et operantur populus et princeps, ut integra societas , quae
utroque constat, sit sospes et felix.

Subiectum summae potestatis esse potest vel persona physica,
seu homo individuus, vel persona moralis, seu coetus plurium, qui
in unum conveniant. Hinc diversae formae regiminis oriuntur ,
prout in uno aut pluribus summa auctoritas residet, et diversa
proportione ac temperamento eius exercitium a legibus fundamen-
talibus determinatur. Nam licet auctoritas societati sit essentialis,
eaque carere, etiamsi omnes consentiant, multitudo non possit 3
tamen subiectum eius, nonnisi a facto aliquo humano determi-
natur, ac proinde variari multifariam potest. Hinc, pro diversitate
huius subiecti, diversae formae regiminis enascuntur.

63. Quot species. Formae regiminis generalissima quadam par-
titione, in simplices et compositas dispesci solent. Illae sunt, quae
ex simplicioribus non constant; et tres communiter recensentur,
nimirum: Monarchia, Aristowatia, Democratta. Habetur Monar-
chia, si suprema potestas apud hominem residet singularem, qui ius
habeat gubernandi societatem, sive in hoc vi legum fundamentalium
certis limitibus adstringatur, sive prorsus absoluta potestate gaudeat.
Utroque autem sensu accepta eiusmodi gubernandi forma oppido di—
stinguenda est a despotismo. Etenim despoticum regimen illud est, in
quo omnia ad arbitrium et voluntatem supremi imperantis decernun-
tur, quin legibusconstantibus parendum sit; eiusque formula hoc di-
cto continetur: Stat pro panone voluntas. Huiusmodi forma nontam
regimen, quam potius dominium constituit, in quo subditi servorum
conditioni maxime accedunt; et tyrannidi proxima est, in qua non so-
lum omnia ab arbitrio supremi imperantis pendent, sed neque ipsius
naturalis honestatis dictamina erga subditos servantur. At in monar-
chia, licet absoluta, non voluntas sed ratio proprie dominatur. Regi-
men vero semper temperatum habetur, tum propter legum constan-
tiam, a quibus, dum vigent,ne principi quidem recedere licet; tum pro·
pter modum eas condendi, nimirum post plurium sapientum consul-
tationem; tum etiam propter debiturn non immutandi fundamentalem
reipublicae constitutionem, efficiendique ut in omnibus non privata
principis, sed communis populi utilitas normam operandi suppeditet.

Quod si non apud unum hominem individuum sed penes primores
aliquos, qui Senatum constituant, summa sit potestas; respublica ex-
surget Aristocratica, seu regimen optimatum, sive hi patribus haere-
ditate in munere succedant, sive populi aut sociorum voto eligantur.
Si denique ipse populus quodammodo sibi imperet, et ius condendi

