CAPUT. Ι. DE IURE ΕΤ OFFlclo GENERATIM 12

libero virtutum exercitio, sed omni plane morum honestati vale-
dicendum esset. In praesenti enim vitae statu (adiecta praesertim
improborum hominum malitia) fere impossibile est virtutis exerci-
tium, sine societate nonnullorum malorum. Restat igitur extrema
et gravis necessitas; quae quidem pondus habent apudprudentem
quemque et bonum, atque ideo excusare quandoque ab officio pos—
sunt, quoties id natura patiatur officii, quod in discrimen addu-
citur. Id igitur quando obtineat videndum est.

25. Quodnam ex officiis patitur quandoque excusationem. Offi-
cium proprie acceptum, quod veram obligationem importat, ut quis-
que videt ‚ esse potest aut essentiale, aut adventitiam. Officium
essentiale in necessariis rerum relationibus fundantur, atque a lege
naturali imponitur per iussum aut prohibitionem. Si proficiscitur
a lege naturali aliquid iubente, dicitur asfirmatioum; si autema
lege naturali aliquid vetante, dicitur negativum. Iamvero a nega-
tivo officio servando nulla necessitas, utcumque extrema, excusare
potest. Quod enim lex naturalis vetat, malum morale per se est;
idque nunquam patrare licet, quodcumque malum immineat. Nec
vero ullae circumstantiae accidere possunt, quae naturam rerum
immutent et licitum reddant quod essentia sua turpe et indecorum
est. Unde hac in re ius necessitatis vim nullam habet; ac sine
controversia quod a iustitia et honestate deficit, reiici constanter

debet, quaecumque sint consectaria quae timentur, aut minae ho-
minum prava iubentium. Apposite Iuvenalis:

. . Ambiguae si quando citabere testis
Incertaeque rei, Phalaris licet imperet ut Sis
Falsus, et admoto iubeat periuria tauro3
Summum crede nefas animam praeferre pudori,
Et propter vitam vivendi perdere causam (1).

In hoc sensu dici solet: Fiat iustitia et pereat mundus ‚· idest;

Numquam quod iniquum est patretur, etiamsi totus mundus peri-
clitetur.

Quod si officium sit affirmativum, seu si a lege oriatur, quae non
omissionem flagitiosae actionis, sed positionem actionis honestae
praecipiat3 tunc beneficio necessitatis uti homo potest, ut ab obli-
gatione liberetur, aut in tempus aliud actionem differat. Nam prae-
termissio actionis honestae mala non est, nisi quando earn actu

. exercere homo tenetur. Lex autem positiva iubet ut res fiat, at

(1) Satyrarum, VIII.

