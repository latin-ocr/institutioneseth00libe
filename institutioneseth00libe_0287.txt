CAPUT 11. DE SOCIETATE CIVILI 283

91. Est duplex: civilis et criminalis. Potestas iudiciaria, ut quis-
que videt, in civilem et criminalem dispescitur. Nam versari potest
vel in iuribus definiendis quae collidi forte videntum vel in crimi-
nibus diiudicandis et conveniente poena multandis. Tutela enim
iustitiae, quae fundamentum est societatis, maximopere ad aucto-
ritatem pertinet; ἃᾶ eam autem habendam utrumque requiritur :
nempe ut ius verum apparenti et maius minori praevaleat; deinde
ut ius ab iniuria defendatur , idque sociali ope et sociali iudicio.
Si primum fit, potestas iudiciaria civilem si alterum, criminalis
habetur. De utraque aliquid delibemus.

92. De iudicio civili. Maximae necessitatis in societate est ut iura
civium sarta tecta serventur, atque ab aliorum oppugnatione desen-
dantur. Hinc manifesto consequitur , potestatis iudiciariae civilis
exercitium tali instruendum esse organismo, ut ad eam facilis aditus
patefiat, utque iudicium ab ipsa proferendum, quoad fieri potest,
ab errore sit vacuum, et brevissimo tempore obtineatur, ac minimo
etiam damno partis, quae succumbit. Quarum conditionum necessi-
tas adeo per se patet, ut verbis declarari non egeat. Quis enim
non videt, parum bono civium prospici, si adeo difficultatibus ob—
volvatur potestatis accessus; ut cives, praesertim si ad infimam
classem societatis pertinent, ab ea imploranda praepediantur 22 Aut
quid proderit auctoritatis ipsius implorare iudicium, si hoc temere
proseratur aut ab iis hominibus, qui iura omnia sus deque ver-
tunt? Ad hoc cavendum, opportunum est ut ferenda sententia penes
plures stet iudices3 unus enim facile decipi aut corrumpi potest,
aut amicorum sollicitationibus commoveri. Tum etiam exquiritur
ut facultas tribuatur appellandi ad altiora tribunalia, de quorum
scientia et aequitate maior sit probabilitas. Qua tamen in re mo-
dus etiam esse debet; siquidem immodica appellandi licentia gi-
gneret et longas ambages, litesque sine fine protraheret; quas
potius brevi tempore dirimere, consentaneum et utile reipublicae
est. Valde enim ad tutelam iurium interest, ut diu vera iuria effectu
non careant, nec expensae in immensum augeantur, magno utrius-
que partis damno. Media autem quibus haec commoda obtineri
possint non declaramus, cum id iuvenilium Institutionum brevi-—
tatem excedat.

93. De iudicio criminali. Ad iudicium criminale quod attinet, pro-
fecto crimen cum sit civilis ordinis perturbatio; eius inquisitio et
castigatio auctoritati, quae huic ordini servando advigilat, curae
esse debet. Atque id requiritur tum ad impediendum ne crimen
repetatur , tum maxime ad proportionem iustitiae consectandam.

