236 1us NATURAE - PARS u. ms sociALE

quod societas procurat, non esse ordinatum ad internum, quod finem
singulorum hominum in hac vita constituit. Non aliunde, ait S.
Augustinus, beata civitas, aliunde homo; cum uliud civitas non
sit, quam concors hominum multitudo (1). Finis societatis poli-
ticae nequit praescindere a fine ipsius hominis; secus non in bo-
num sociorum cederet, eorumque dignitati personali repugnaret3
siquidem persona in hoc distinguitur a rebus, quod sit gratia sui,
non alterius. Non esset autern gratia sui, si in societate ad finem,
a proprio fine diversum et praecisum, ordinaretur. Hinc merito
S. Thomas, de fine societatis loquens , ipsum in virtute consti—
tuit, cum virtus sit finis vitae praesentis in homine. Ad hoc
homines congregantur, ut simul bene vivant, quod consequi non
potest unusquisque singulariter· vivens. Bona autem vita est se-
cundum virtutem. Virtuosa zffitar vita est conyreyationis huma-
nae finis (2).

Prob. tertia pars. Subordinatio in eo posita est, ut unum alteri ⁴
subiiciatur ab eoque normam et limites accipiat. Hoc autem om—
nino dicendum est de bono sociali, quoad ultimum finem; respectu
cuius cetera omnia habent rationem medii. Si aliter esset, societas
in damnum sociorum non in veram utilitatem redundaret; nequit
enim esse utile homini, nisi id quod aut confert aut saltem non
nocet ultimo fini, ad quem tota vita humana, quatenus humana
est, ordinatur.

Advorte, haec dici a nobis, considerantibus intentionem naturae,
nonvero id quod homines fortasse faciant, a naturae intentione re-
cedentes. Facile enim contingere potest ut aliqua civilis societas
alium finem sibi proponat; ut ex. gr. oblectamenta vitae, aut co-
piam divitiarum‚ aut imperii dilatationem, aut plenam individuorum
libertatem, nullo respectu habito ordinis moralis ac multo minus
aeternae sociorum salutis. At cordatus quisque videt id perperam
fieri. Quaecumque enim bona a societate procurantur , ea certe,
ut hominem deceant, nunquam a virtute, quae praecipuum hominis
bonum est, dissociari possunt, et consequenter dissociari non de-
bent ab ultimo fine, ad quem ipsa virtus ordinem habet.

Solvuntur difficultates.

46. Οόίίσ. Ι. Finis societatis, quem Kant assignat, melius re·—
spondet inclinationi naturae. Nam inclinatio naturae in nobis ad
hoc fertur, ut libertate, quoad maxime possit, perfruamur.

(1) Epistola CLV.
(2) Opusculo: De Refqitnine Principum, l. l, c. 14.

