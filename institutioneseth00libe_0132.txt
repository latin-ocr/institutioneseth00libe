128 1th NATURAE -PARS 1. msmmvmuALE - CAPUT 1. DE IURE ETc.

non semper, sed cum occasio opportuna se offert et congruum
tempus. Quare, nisi peculiaris quaedam circumstantia tempus illud,
in quo necessitas contradicit, absolute determinet; officii implendi
obligatio ad exercendum actum tunc non adigit. Ea igitur hypo—
thesi, consentiente ratione, patet via ad utrumque conciliandum,
exercitium nimirum officii aptiore tempore , et fugam mali quod
imminet. Immo aliquoties ad id homo tenetur. Etsi enim saepenu-
mero laudabile sit officio etiam positivo non deesse, posthabitis
malis quibuscumque aut etiam morte; tamen, nisi gravis ratio id
persuadeat, imprudens et temerarium est sic vitam aut alia bona
profundere. Hoc autem, ut quisque per se facile intelligit, locum
non habet, quotiescumque ratione circumstantiarum omissio actus
honesti redundaret in iniuriam Dei, contemptum religionis, ingens
reipublicae damnum, innocentis poenam, aut alterius legis nega-
tivae violationem. Tunc enim omissio per se turpis esset, ac proinde
obligatio ad eam omnino fugiendam adstringeret.

Denique, si officium est adventitium, et ex lege mere humana
aut ex contractu aliquo procedens; ab eo praestando vi magnae
necessitatis homo plerumque excusatur. Lex enim pro publica fertur
utilitate; quae certe deesset, si bono communi non periclitante, nec
detrimento aliquo in societatem proveniente, subditi sic circa rem,
natura sua indifferentem, obligarentur, ut eas exequi, etiam cum
periculo vitae aut alteris praegrandis boni iactura, adstringerentur.
Contractus vero, cum propter bonum utriusque partis iniri soleat;
nequit tantam habere vim, ut pars alterutra, ne pactis desit, debeat
mortem oppetere, aut magnum aliud malum incurrere. Praesertim
id dicendum est, si ex non observantia pacti nullum in partem
alteram detrimentum redundet, aut damnum sit adeo exiguum, ut
contemni vel facile redintegrari possit. Attamen, ut patens est,
id neutiquam valeret, si officio praetermittendo salus publica vel
securitas civitatis detrimentum caperet; vel si contractus esset ¹
eiusmodi, ut quovis periculo servandus esset, idque in pactione
ipsa tamquam conditio rationabiliter inclusa subaudiretur. Tunc
enim officium periculo etiam mortis reddendum esset: quia bonum
commune praeponderare debet bono privat03 fides autem data
omnino servanda est, eidemque homo sine scelere deesse nequit.

