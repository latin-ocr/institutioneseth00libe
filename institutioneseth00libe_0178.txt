174 IUS NATURAE - PARS l. lUS INDIVIDUALE

Conditoris constitutio ab hominibus commutaretur‚ingruente neces-
sitate, qua genus humanum, iam valde propagatum et in diversas
divisum familias, minime posset aeque pro singulis utilitatem de-
cerpere ex rebus in medio positis. Hinc a primitiva rerum com-
munione homines recessisse ‚ divisione bonorum et dominiis in-
vectis, vi generalis et mutae cuiusdam conventionis (1).

Verum haec sententia non solum historiae, sed etiam rationi re-
pugnat, et Communismo ansam praebet. In primis enim eiusmodi
generalis conventio, initio dispersionis familiarum facta, omnino
gratis asseritur , nec eius vestigium aliquod in monumentis po—
pulorum reperitur, quae immo contrarium docent. Deinde ea pa-
ctione recessum fuisset a primitivo fine, quem Deus intenderat, et
a perfectiore statu nobis a natura proposito. Ut enim Heineccius
asserit, si omnes aeque virtutis amore flagrarent, nullo reram
dominio indigeremus (2). Quare sententia eiusmodi contraria est
perfectibilitati et progressui naturali generis humani; dicendumque
foret silvestres homines, qui libero venatu vitam degunt, nulla
stabili proprietate utentes,magis se divinae menti accommodare‚quam
cultos populos, qui divisione rerum arva subigunt et colunt, omni—
genaeque industriae dant operam. Tertio, scire ab Heineccio vellem
qua ratione haec conventio, affirmativae Dei legi detrahens, vim
iuris induere ac posteros, qui non consenserunt, obligare po-
tuerit. Profecto ius a ratione progignitur, et obligationem affert,
quoad reverentiam sibi debitam. Quod autem tale est, non legis ex-
ceptione sed institutione constat. Denique conventio, quae a libera
voluntate vim habet, per contrariam voluntatem solvi potest. Si igitur
populi, aut maior eorum pars, ad pristinam bonorum communionem
redire velint, id licitum et rationi consentaneum putandum erit. Com· ’
muniemus igitur non absolute repugnabit, sed ut licitus vel saltem
indifferens haberi poterit. En origo pestifera deliriorum, quae tem-
pestate hac nostra ordinem socialem in maximum discrimen ad-
ducunt! Si vera loqui volumus, non aliunde manarunt, quam ex
commenticiis philosophantium opinionibus ‚ quas recentior aetas
inepte suspexit et iuventuti educandae in scholis tradi passa est.

74. PRoposrrio 2³. Ius stabilis proprietatis non oritur eoe leyz'bus
civilibus.

Prob. Montesquieu‚ Hieremiae Bentham et Hobbesio consentiens
proprietatem exlegibus civilibus derivavit. Ait enim, homines natu-

(1) Elementa Iuris Natus-ae et Gentium, 1. 1, o. 9.
(2) Loc. cit, ἓ 338.

