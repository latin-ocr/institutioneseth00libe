352 IUS NATURAE - PARS 111. IUS INTERNATIONALE SEU GENTIUM

25. Conditiones iusti belli. Quoniam bellum esse potest iustum
vel iniustum, maxima diligentia curandum est ut iis conditionibus
ornetur, quae ad eius plenam iustitiam requiruntur; quas quidem
paucis commemorabo. '

Prima igitur conditio est, ut causa iusta sit. Quod non modo
intelligendum est, quatenus ius pro ea parte militet, quae bellum
movet (id enim per se patet), sed etiam quatenus iustitiam habeat
relativam respectu rei, propter quam tantum medium assumitur.
Tot enim mala et calamitates secum sert bellum, ut merito fia-
gellum nationum nominetur. Hinc non quaevis causa tuendi iuris
sufficit ad belligerandum, sed ratio debet esse gravissima respectu
boni communis, quae excusare possit tot caedes et aerumnas, quot
bellum sive per se sive militum licentia parturit. Tum etiam non
dubia aut probabili tantum iustitia, sed certa niti debet; secus non
gigneret ius certum, nec facultatem faceret inferendi atque susti-
nendi mala certa, quae bellum comitantur; quorum omnium reus
efficitur is, qui bellum movet, nisi gravitate et certitudine causae,
immo etiam necessitate, quam declinare omnino nequeat, excusetur.
Hinc per se quisque intelligit bella, quae dilatandi imperii gratia
suscipiuntur ad gentes innocuas subigendas, mera esse latrocinia, et
ut inquit Seneca gloriosam scelas; nec nisi magnos praedones exi-
stimandos esse eos, qui sic partis victoriis inclarescunt. Idem dic de
utilitate quavis procuranda, quae belli iustitiam non constituit.

Altera conditio est, ut bellum sit vere necessarium, ita ut omnia
prius tentata sint ad litigium pacifice finiendum, nec ulla alia su-
persit via iuris tuendi aut repetendi. Nam , ius bellandi tandem
aliquando ad ius reducitur propulsandi vim vi. Ut enim homines
individui, sic etiam nationes ius habent repellendi iniustam ag-
gresionem usque ad aggressoris necem ‚ si id necesse fuerit. In
hoc tamen servandas esse diximus legeS‚ quae iustam defensio-
nem moderantur. Hae leges ad nationes etiam transferri debent;
neque pro bello defensivo tantum valent, sed etiam pro offensivo.
Qui enim bellum infert, is adius suum repetendum procedit arma-
tus; nec arma adhibet, nisi in eos, qui armis obsistunt quominus ius
suum consequatur. Quare etiam tum ius valet legitimae defensionis.

Tertia conditio est, ut bellum auctoritate publica yeratur; ni-
mirum iussu supremae potestatis. Etenim est actus socialis , ac
proinde ab eo procedere debet, qui societatis est motor, eiusque
saluti et tutelae advigilat. Iussum tamen hoc aliquando praesumi
potest, cum videlicet, ob inopinam aggressionem tempus minime
suppetit interrogandi supremam auctoritatem.

