CAPUT 111. DE OFFICIIS HOMINIS ERGA SEIPSUM 159

ipsum bonis iis iniuste privare conatur. Id inficiari nequit nisi is
qui vel· naturae ius ignoret, vel ius ab iniuria collidi posse conten-
dat. Nec obstat, quod huiusmodi iuris defensio contra vim inimicam
cum damno aggressoris societur: quandoquidem damnum illud ei
imputari debet, qui sponte et flagitiose se in discrimen adduxit;
non vero illi qui proprio prospicit bono, et ius se tuendi non a-
mittit, propter pravitatem alterius.

Haec ratio, cum generalis sit, ostendit etiam propulsationem iniu·
riae extendi posse usque ad aggressoris necem, si eius violentia non
possit aliter repelli, modo serventur conditiones, quas moderamen
ι inculpatae tutelae praescribit. Quod sane ius impugnari nequit, nisi
dicatur homo plus teneri ad consulendum bono alieno, quam suo;
quod certe falsissimum est contra ordinati amoris regulam.

Adverte tamen huiusmodi ius propriae defensionis usque ad in-
teremptionem aggressoris a natura concedi quidem, sed eius usum
nequaquam praecipi. Non enim ut vitam servet, quae per se bonum
physicum dumtaxat est et quidem ad individuam personam per-
tinens, obligari quis potest ad actionem, a qua tantopere natura
abhorret, qualis est hominis interfectio. Praesertim quia se absti-
nendo a vi aggressori opponenda, altius bonum spectare potest,
nimirum virtutis exercitium et aeternam aggressoris salutem. Ex-
ceptio tamen fieri debet: ne is, qui aggressionem patitur , se in
lethali culpa versari consciat, aut certo sciat propter sui interem—
ptionem bonum commune periclitari. Tunc enim officio, quo se
ordinato amore diligere ac bonum commune privato bono ante-
ponere debet, ad vim vi repellendam adstringitur.

59. Pizoposmo 2²². thellttm, sete privatum certamen, insanum
est et illicitum iure naturae.

Prob. Ne aequivocatio irrepat, animadvertendum est nos non
loqui de genere illo certaminis singularis, quod publica auctoritate
ad bellum finiendum assumitur; ut victoria illi parti adiudicetur,
cuius miles victor exsistat. Id enim, quamquam absolute a ratione
prohibeatur, quae iubet ne fortunae committatur, quod aptioribus
et securioribus mediis obtineri potest; tamen in aliquibus circum-
stantiis licitum est, sicut licitum est bellum. Sed ad duellum proprie
dictum sermonem restringimus quod describi potest: Duorum αιιί
pluriam certamen privata causa et privata auctoritate susceptum
designatis antea armis, iudicibus, loeo et tempore confligendi. Hoc
certandi genus asserimus insanum et illicitum esse, utpote falsis
principiis innixum, ineptum fini propter quem assumitur, et iniu-
stum natura sua.

