CAPUT 11. DE SOCIETATE CIVILI 233

obtemperarent; necesse fuit ut simul congregati vim publicam crea-
rent , quae potestate sua renitentes ad obediendum cogeret et mu-
tuam coexsistentiam tueretur. Quapropter civili societati scopus
alius non praefigitur, nisi aequalis coarctatio, atque ideo mutua
harmonia, libertatis singulorum (1).

Hanc doctrinam, quam plus minusve sequuntur recentes ratio-
naliste, breviter refellemus; antequam finem societatis, qualis no-
bis esse videatur, ostendamus.

PROPOSITIONES.

44. PRoposiTio 1³. Finis politicae societatis reponi nequit in
mutua coarctatione et harmonia libertatis.

Proh. Ι. ex principiis, quibus opinio illa nititur. Ne nimii simus,
tria tantum attingemus: independentiam entis rationalis, absentiam
moralitatis a motivis empiricis,carentiam limitum libertatis externae.

Ac primo quidem, Kant et Rationalistae sententiam illam derivant
ex hypothesi independentiae entis rationalis, quod iuxta ipsos non
alium finem praestitutum habet, nisi ut propriam rationem, prout
propria est, sequatur. Atqui illa hypothesis absurdissima est. Nam
ens rationale, quemadmoduum a Deo pendet in natura, sic etiam
pendet in fine et operationibus. Quare a supremo illo rerum omnium
Auctore finem et normam operandi suscipiat necesse est. Non igitur
quoad rationem independens, sed maxime dependens est.

Deinde, Kant et Rationalistae opinantur omnes determinationes
et motiva experimentalia moralitate carere. Id etiam falsum est.
Nam ordo obiectivus, ex quo moralitas actionum desumit mensu-
ram, manifestatur non ex solius rationis abstractis et universalibus
principiis , verum etiam ex naturalibus rerum propensionibus et
ex concreto ordine rerum exsistentium, qui experientia aut ratio-
cinatione detegitur. Et sane quis stultissimam illam Kantii blasphe-
miam sine horrore audire potest: Immoralem esse actionem, quae
ex amore Dei peragatur? Nihilominus id in eius inepta doctrina
tamquam consectarium rite deductum proponitur, propterea quod
Deus est obiectum externum, et amor non est principium ratio-
nale sed affectus animi (2).

Denique, illud etiam falsum est, quod ait, libertatem externam
per se spectatam carere limitibus. Nam id locum habet in libertatis

(1) Elementa Metaphysica leeoriae Iuris.

(2) Vide etiam quae contra Kant superius disputavimus in capite tertio Ia·
ris individualis paragrapho 50:

