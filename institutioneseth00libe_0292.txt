288 lus NATURAE -· PARS 11. IUS SOCIALE

Id vero non est finem in medium convertere3 nam homo revera

pro fine ordinem moralem habet, cuius respectu vita praesens habet
rationem medii. Itemque non contra sed iuxta rationem est ut vita
individui publicae saluti postponatur. Si hoc non liceret, nefas ho-
mini esset se pro incolumitate patriae devovere, ac mortem in bello
constanter oppetere. Ad tertium repono, ex iis, quae concedit ad

versarius‚ thesis veritatem deduci potius„ Nam si, ut ipse largitur,

ius in vitam tribuendum est naturae, auctoritati etiam politicae tri-

buendum est. Auctoritas enim illa a natura proficiscitur; ac proinde

a natura proficiscuntur iura omnia, quae publicae auctoritatis con·

ceptus fert; quae quidem ut definiantur , considerandus est finis

ad quem civilis auctoritas per se spectat. Iis autem includi ius

utendi poena capitis , cum ordo et salus publica hanc postulat ‚·
iam supra demonstravimus.

Tandem obiiciet fortasse quispiam, scopum poenae esse emen—
dationem rei, id autem supremo supplicio neutiquam obtineri.

At is, qui hoc oggerit, meminerit, quaeso, non hunc tantum finem
poenae praestitui, sed praecipue ut violatus ordo restauretur, et metus
incutiatur pravis. Immo si rem diligenter consideremuS, emendatio
privata nocentis in poena sociali nonnisi finis est secundarius; non
quidem negligendus, at non ita procurandus, ut praestantiori scopo
anteponatur. Et sane finis poenae a fine, ad quem spectat auctoritas,
a qua infligitur, deducendus est. Si igitur auctoritas privata est, quae
bonum personae individuae tantum respicit (ut accidit in auctoritate
paterna, praecise qua paterna est et ad solam educationem prolis
ordinata), poenae, quae ab illa infliguntur, nonnisi ad emendationem
delinquentis tendunt, tamquam ad finem praecipuum. At contrarium
accidit auctoritati publicae quae directe in bonum commune totius
societatis incumbit. Haec in sumendis poenis potissimum spectat
custodiam ordinis, in communitate curandam, et reipublicae defen-
sionem: unde quoties cum hoc bono bonum non quidem innocentis,
sed nefarii conciliare nequit, optime potest immo debet hoc praeter-
mittere, ut illud servet. Quamquam illud etiam verum est, in poena
capitis bonum et emendationem delinquentis, eo modo quo fieri
potest, non prorsus negligi. Saepe enim animi adeo honestati re-
luctantes comperiuntur‚ uta flagitio aliter revocari nequeant, nisi
ab ipsorum oculis scena huius vitae penitus amoveatur. Tunc ple-
rumque resipiscunt, ac scelerum, quae patrarunt, verecundia et

dolore tanguntur.

