CAPUT 11. DE RELA‘rloNlssus NATlONUM IN STATU BELm 355

inquiens: «Eius legiones sic in Asiam pervenisse, ut ³non modo
manus tanti exercitus, sed ne vestigium quidem cuiquam pacato
nocuisse dicatur (1). »

Hinc etiam vetitum est mediis uti, quae non ad praesentem vim
hostium propulsandam ordinantur, nec contra eos tantum, qui vim
opponunt, diriguntur: quemadmodum esset aquarum fluenta, aut
arma, quibus praeliantur, venenoinficere, pestilentias promovere, aut
alia mala procurare, quae pluribus aut plus noceant, quam necesse
sit. Potissimum vero requiritur, ut intentio pacis iugiter demonstre-
tur, nec ad eam poscendam aditus unquam hostibus intercludatur;
sed potius ad eam aequis legibus concedendam se facilem bellator
ostendat, quotiescumque non per dolum atque insidias petitur, et
sufficiens satisfactio exhibeatur. Tum etiam opus est ut fides quoad
inducias, cessationem armorum, aut alia pacta, quae forte inter-
veniant, sancte accurateque servetur; nec mendacia, aut dolosae
artes, sollicitatio ad rebellionem vel proditionem aut quidpiam aliud

veracitati ac fidelitati repugnans admittatur.
Id vero non prohibet quominus insidiae, ut appellantur, hostibus

parari possint, aut ceterae simultatione strategicae (stratagem-
Μαῖα) vel repraesaliae adhiberi, quas culturam gentium consue-
tudo permittit.

29. Post victoriam. Est victoria exitus felix belli, quo una pars
pugnantium alteram sic superat,ut ad resistendum impotem prorsus
efficiat. Hac parta, violentiae facultas omnis in victore extinguitur,
nec ipsi aliud competit, nisi ut tamquam iudex inter utramque natio-
nem considat, ad controversiae partes secundum iustitiae normam
diiudicandas. Quare nil aliud a debellata gente exigere potest,nisi ut
iniuriae, quam intulit, satisfaciat, damna et impensas belli restauret,
cautionesque det in posterum duraturae pacis et amicitiae. Brevi: in
omnibus, quae victor agit, semper prae oculis habere debet leges
iustitiae et aequitatis, nec oblivione capi dilectionis, qua gens genti
vi naturae adstringitur. Quare non plus poenae victis inferet quam
omnino postulat propriae nationis iusta defensio et incolumitas.

Hinc regula desumenda est iudicandi, utrum iuste an secus gens
victa propria independentia privari debeat, ac victoris vel alterius
ditioni subiici. Id enim tunc dumtaxat iure fit meritoque; cum gens
illa adeo pervicacem se ostenderit ac refractariam ; ut tanta poena
necessaria omnino videatur ad tranquillitatem victricis gentis aut
aliarum nationum tutandam, vel ad idoneam compensationem dam-

(1) Pro lege Manilia.

