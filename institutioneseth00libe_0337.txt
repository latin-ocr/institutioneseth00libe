PARS TERTIA

IUS INTERNATIONALE SEU GENTIUM

INTRODUCTIO

Principium socialitatis, quo homines imbuuntur, non sola civitate
aut natione se cohibet, sed, contendens ulterius, ad universalem
quamdam consociationem inclinat, qua, non iam personae indivi-
duae cum individuis aut familiae cum familiis, sed regna ipsa et
populi invicem colligentur. Hac universali societate forma ultima
exhibetur humani ordinis3 qui, ut naturae plene consentiat, homines
non modo aliquos inter se, sed omnes, quotquot terram incolunt,
quoad operationem devincit, quemadmodum similitudo specifica
eos iam ante quoad naturam copulavit. Nec, nisi postquam ad
societatem eiusmodi ventum erit, incitamentum naturae cessabit;
quae ut homines singulares ad societatem domesticam, atque hanc
ad civilem impellit, sic ipsas civiles societates ad novam eamque
latissimam et maxime praestantem iunctionem promovet, ut mutuis
implendis officiis finem proprium naturae rationalis copiosius as-
sequantur.

Hinc ius exsurgit internationale, quod relationibus respondet inter
gentem unam et alteram, et cuius principia in hac postrema iuris
naturalis parte breviter explicabimus (1). Sed ante perspicuitatis
gratia eius notio distinctius tradend aest.

Age iam de iure gentium sic nonnulli disseruerunt ut opinari
viderentur illud a voluntate populorum, rebus exigentibus, deri-
vatum esse. In hoc numero non immerito collocatur Grotius, qui

(1) Vox qens aut natio etymologice exprimit multitudinem hominum ab uno
stipite generatione derivatam. Sic Hebraei dicuntur constituere gentem unam
aut nationem unam, licet per totum orbem dispersi. Sed iur‘idicc (quo sensu
hic eam sumimus) adhibetur ad significandum populum, qui civilem societatem
efformet, ad aliis independentem.

