 

178 lUS NATURAE - PARS 1. ius ιΝῡινιουΑιΕ

Validior fit haec ratio, quotiescumque rei, iam sic, sine aliorum
iniuria, occupatae, nova species aut augmentum stabile utilitatis
industria ac labore occupantis accesserit. Manifestum enim est,
non posse tunc possessorem ea spoliari, quin propriae activitatis
fructu privetur. Quod iniustum esse nemo non videt.

77. Paoposrrlo 5². Hes propt-iae possunt α parente filiis hac-
reditate transmitti.

Prob. Quod possit testamento paterfamilias bona sua sive filiis
sive alienis elargiri, difficultatem non habet. Id enim ad ius ipsum
proprietatis pertinet, quod natura sua ad omnem rei usum et dispo-
sitionem porrigitur. Et sane legitimus rei possessor et dominus,
ut rem suam transformare, alienare, aut etiam destruere, sic etiam
donare potest; nisi inepte dicatur donatio plus quiddam esse, quam
destructio. Quod si id homo potest toto tempore vitae suae, po-
terit etiam in ipso mortis articulo; nulla enim est ratio cur de
extremo illo fiat exceptio. Tantum difficultas esse posset de suc—
cessione filiorum in bona parentum eae intestato. Sed hanc etiam
iuri naturae esse consentaneam , facile patet. Nam ‚ verum ele—
mentum humani generis non tam est homo individuus, quam po-
tius familia, quae veri nominis societatem constituit cuius pater
est caput et provisor et rector. Ergo ius proprietatis sic pertinet
ad patrem, ut aliquo modo in integram familiam diffundatur,
licet sub dominio patris. Cum igitur , patre pereunte, ,familia su-
persit, in eam ius illud natura sua concidat necesse est ‚ tanquam
in subiectum ad quod iam ante aliqua ratione spectabat, et in
cuius utilitatem exercebatur. « In suis haeredibus, ait Iuriscon-
sultus Paulus ‚ evidentius apparet continuatione dominii eo rem
perducere, ut nulla videatur haereditas fuisse, quam olim ii domini
essent, qui etiam , vivo patre quodammodo domini existimantur.
Unde etiam filiusfamilias appellatur, sicut paterfamilias sola nota
liac adiecta, per quam distinguitur genitor ab eo qui genitus sit.
Itaque post mortem patris non haereditatem percipere videntur,
sed magis liberam bonorum administrationem consequuntur: hac
dc causa , licet non sint haeredes instituti, domini sunt (1). »

Deinde, Pater non sibi tantum acquirit, sed maxime filiis; quibus
ex lege naturae providere tenetur. Ergo, cum moritur ab intestato,
praesupponitur, vi legis naturae, voluisse sua bona relinquere filiis.

Tandem, pater bonis ‚ quae acquisivit, characterem impressit
propriae personalitatis. Cum igitur personalitas patris non omnino
percat, sed perduret in filiis, qui eiusdem sunt quasi partes et effusio

(1) Diyestomm, lib. XXVIII, tit. ΙΙ, num. XI.

