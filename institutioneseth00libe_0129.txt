CAPUT 1. DE mne ET orricio GENERATlM 125

Quae sane partitio locum habet quoad alios homines tantum; siqui-
dem quoad Deum omnia nostra officia sunt juridica. Deus enim ius
habet exigendi ut integram legem,quam nobis imposuit, impleamus.
Contra, nulla hominis officia respectu sui ipsius dici possunt iuridica;
propterea quod eorum subiectum et terminus non distinguantur. Ius
enirn, cum in facultate consistat quae ab ordine enti morali tribuitur,
subiectum exquirit quod voluntate instructum sit. Cum vero obliga‘
tionem includat aliorum, qui ipsum revereri tenentur; terminum re-
spicit, qui pariter voluntate ornetur. Ut igitur ius hominis erga sei·
psum et simul iuridicum officium conciperetur, concipiendae forent
duae voluntates, quorum una facultatem moralem acciperet, alia obli-
gationem; quae sane consideratio respectu unius eiusdemque perso-
nae absurda est. Id vero non contingit, si officium non ut iuridicum,
sed mere ut morale in homine respectu sui consideretur. Ad hoc enim
sufficit ut lex habeatur, a qua obligatio imponitur; et terminus adsit,
ad cuius bonum operatio referatur.Utrumque autem in singulari ho-
mine optime concipitur; cum ex una parte consideretur voluntas quae
obligatione adstringitur, ex alia dignitas personae humanae quae ut
finis in mundo spectatur.

Officia iuridica appellantur etiam perfecta, pure moralia imper-
fecta.

21. Unde diiudicatur officiorum praestantia. Ad iudicium feren-
dum de diversa officiorum praestantia,norma suppeditatur a natura
relationum, unde illa dimanant. Etenim relatio quo magis intima est
aut universalior aut curn bono rationis plus connexa, eo arctius cum
ordine colligatur. Ergo officium ‚ ipsi respondens , altiorem locum
occupat, atque ad ordinem servandum in moribus maiorem necessi-
tatem praesefert. Magis igitur obligabit. Sic sub omnirespectu offi-
cia erga Deum ceteris omnibus antecellunt. Deus enim est finis ul-
timus hominis3 tum est bonum universae naturae, et causa totius rea-
litatis qua constituimur. Ab ipso enim non modo conditi sumus, sed
iugiter conservamur et ad operandum movemur. Unde relatio, qua
cum Deo connectimur, maximam universalitatem, coniunctionem et
necessitatem includit. Secundum locum tenent officia, quibus ad—
stringimur erga n0s; tertium officia erga alios. Vinculum enim id en-
utatis, quod nobiscum habemus, arctiore relatione constat, quam
vinculum similitudinis, qua cum ceteris hominibus copulamur. At-

licet morale et legale. Debitum quidem legale est ‚ ad quod reddendum ali-
quis lege adstringitur; et tale debitum proprie attendit iustitia, quae est prin-
cipalis virtus. Debitum autem morale est quod aliquis debet ex honestate
virtutis. » Summa tlz. 2.· 2³³ q. LXXX, art. unico.

