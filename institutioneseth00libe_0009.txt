PRAEFATIO

——ae-——.

Duobus ordinibus tota vita hominis, prout homo est,
continetur et viget; quorum alterum perspicientia veri, al-
terum appetitio boni suppeditat. Illa in sola rerum contem-
platione sistit, haec ad operationem se porrigit ; illa scien-
tiae adeptione contenta est, haec ad virtutis exercitium
aspirat.

Hinc duae philosophiae sunt partes: speculativa et pra-
ctica, prout ea scientia alterutrum finem sihi praefigit ‚ et
vel intellectum vel voluntatem perficiendam assumit. En obie-
ctum et materia tertiae partis Institutionum nostrarum, quae
hoc volumine continentur. Cum enim superioribus Logicae
et Metaphysicae libris in contemplatione versati simus, ne-
cesse est ut pro philosophiae complemento ad praxim nos
convertamus, inquirendo leges quibus libera hominis operatio,
ut bono adhaereat, temperatur. Et quoniam sub hac etiam
consideratione duplex relatio nos afficit, quatenus nimirum
cum mundo nectimur vel physico vel humano; idcirco sequitur
ut quoad utrumque respectum actio nostra consideretur,
nempe prout vel rebus utimur, vel cum aliis hominibus so-
cietate coniungimur.

· At, sive unam sive *alteram relationem spectemus, nunquam
cogitatio avocanda est a Deo; a quo, tamquam a supremo
Principe, dimanant leges omnes, quibus humana regitur ope-

'sut 16 1981

