CAPUT 1. DE FINE OPERATIONIS HUMANAE 29

fecto patet, vi naturae obiectum ipsum intendi, atque irrequietum il-
lum statum ideo in nobis excitari‚ut ad obiectum consequendum nita-
mur. Cum itaque rationalis causa ordini naturae in operando confor-
mare se debeat; manifestum fit ab ea obiectum ipsum sibi conveniens
debere appeti, non vero quietem inde orituram, nisi forte secundario.
Si contra fieret, rationalis animae motus rectitudine privaretur. Nam
voluptas proprie et per se non impellit, nisi entia ex instinctu tantum
operantia, quemadmodum sunt bruta. Haec enim, utpote ratione ca-
rentia, ordinem a natura intentum non internoscunt‚ sed tantum ex
affectione illa irrequieta, quae indigentia dicitur, commoventur. Et
quoniam haec, ut talis est, ad quietem tendit, quae gignitur ex ade-
ptione boni, hinc optime dicitur quies eiusmodi esse finis cur bruta
operentur.

Obiie.11. Ut Ahrens (1) et Damiron (2) opinantur, supremum ho-
minis bonum in omnium eius facultatum evolutione situm est. In hoc
enim cuiuslibet entis perfectio consistit, ut proprias facultates expli-
cet. Haec igitur explicatio ultimus finis hominis dicenda erit.

R. Haec sententia si, ut verba sonant, accipitur, in primis non di-
stinguit inter supremum bonum, quod vere sit ultimus finis, et supre—
mum bonum, quod destinationem hominis in hac vita implendam
respiciat. Deinde confundit elementum subiectivum felicitatis cum ele-
mento obiectivo. Evolutio enim facultatum, in operatione consistit,
operatio autem subiectiva est et circa obiectum aliquod versatur, a
quo mensuram propriae perfectionis suscipit. At contra, de obiecto
agitur in fine ultimo determinando. Tertio, supremum bonum in re
prorsus impossibili collocat. Qui enim fietut omnes hominis facultates
in hac vita omnimode explicentur, cum ad id et tempus et vires et
opportunitas ipsa deficiat? Ut nihil dicam quod illae ita inter se ple—
rumque se habent, ut unius exercitium, praesertim si plenum sit, exer-
citium alterius prorsus excludat. Itemque omnium facultatum evolu—
tio, etiamsi possibilis esset, tamen cum augeri iugiter sine fine possit,
numquam ad certum terminum spectaret; ut omittam vicissitudines,
varietates, molestias, defectum potestatis, ceterasque imperfectiones,
quae evolutionem hanc comitantur, quaeque a vero fine ultimo abesse
debent. Denique, haec opinio hominem ordine destitutum ac praepo-
sterum efficit. Nam si, ut ante dixi, homo ordinatus natura sua est3
eius facultates ita inter se temperentur oportet, ut una dominetur, et
ceterae subsint. Proinde bonum maximum ad principem facultatem,

(1) Cour’s de droit natur-el, 1 part. gen„ chap. I ξ 4.
(2) Morale t. I, Pre'face.

