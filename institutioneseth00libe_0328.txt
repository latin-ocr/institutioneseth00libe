324 IUS NATURAE —PARS 11. ms SOCIALE

dio duci quandoque posse in universali procuratione gerenda, Se-
dem illam, ad quam propter· potiorem principalitatem necesse est
omnem Ecclesiam convenire. Facile autem intelligitur quemadmo-
dum eiusmodi Romanae Ecclesiae principatus, licet suapte natura
temporalem rem sapiat, spiritualem tamen induat vi sacrae, quam
habet, destinationis, et arctissimi illius vinculi, quo cum maximis
Rei Christianae rationibus coniungitur (1). »

Episcopi autem sic loquuntur: « Civilem Sanctae Sedis principa-
tum ceu quiddam necessarium ac manifeste providente Deum in-
stitutum agnoscimus; nec declarare dubitamus, in praesenti rerum
humanarum statu, ipsum hunc principatum civilem pro bono ac li-
bero Ecclesiae animarumque regimine omnino requiri. Oportebat
sane totius Ecclesiae Caput, Romanurn Pontificem, nulli principi
esse subiectum, immo nullius hospitem, sed in proprio dominio
ac regno sedentem, suimet iuris esset, et in nobili, tranquilla, et
alma libertate, catholicam fidem tueri ac propugnare, totamque
regere et gubernare christianam Rempublicam. Quis autem infi-
ciari possit in hoc rerum humanarum, opinionum, institutionum-
que conflictu necessarium esse ut servetur in extrema Europa,
medius inter tres veteris mundi continentes, quidam veluti sacer
loeus, et sedes augustissima, unde populis principibusque vicissim
oriatur vox quaedam magna potensque, vox nempe iustitiae et
veritatis, nulli favens prae ceteris, nullius obsequens arbitrio, quam
nec terrendo compescere, nec ullis artibus quisquam possit cir—
cumvenire? Qui porro vel hac vice fieri potuisset ut Ecclesiae An-
tistites securi ex toto orbe adcurrerent, cum Sanctitate Tua de
rebus gravissimis acturi, si ex tot atque tam diversis regionibus
gentibusque confluentes, principem aliquem invenissent, his oris
dominantem, qui vel ipsorum principes in suspicione haberet , vel
illis, suspectus ipse, adversaretur? Sua sunt enim et christiano et
civi officia, haud quidem repugnantia inter se, sed diversa tamen,
quae impleri ab Episcopis quomodo possent, nisi exstaret Romae
civilis principatus, qualis est Pontificum, iuris alieni omnino
immunis, et centrum quodammodo universalis concordiae, nihil
ambitionis humanae spirans, nihil pro terrena dominatione mo-
liens? Ad liberum ergo Pontificem Regem venimus liberi: Eccle-
siae rebus utpote pastores, et patriae utpote cives, bene et aeque

(1) SS. Domini Nostri Pii divina Providentia Papae IX, Litterae Aposto-
licae. quibus maioris excommunicationis poena infligitur invasoribus et usure
pateribus aliquot provinciarum pontificiae ditionis.

