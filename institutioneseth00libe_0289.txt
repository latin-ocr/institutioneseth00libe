CAPUT Π. DE SOCIETATE CIVILI ‘285

Poenae, quoad fieri potest, sint mites. Recte enim animadvertit
Montesquieu earum efficacitatem magnopere ab existimatione pen-
dere, et plerumque malum longe levius, modo ut poena concipiatur,
eumdem praestare effectum ac malum gravius, quod propter assue-
tudinem parvi fiat (1).Atque id eo magis, quo populus maiori cultura
donatur, ac vim honestatis vividius apprehendit. Secus nimia seve-
ritate sensus populi obtunditur, et frustra mali prodigalitas adhibe-
tur. Morum relaxatio non tam a lenitate poenarum, quam ab impuni-
tate delictorum oriturCavendum tamen est ne contrariopeccetur ex-
tremo, si poenae statuantur, quae socios a patrandis facinoribus non
satis deterreant, aut non retineant debitam cum delicto proportionem.
Ut enim ex dictis apparet, poena non modo ad societatem a redituro
crimine defendendam, sed etiam ad violatum ordinem ulciscendum
exigitur. Quare non solum defensata est, verum etiam rz'nclz‘cativa.

94. De poena capitali. Atque hic opportunus locus incidit disse-
rendi de poena capitis, contra quam acriter disputatum est et di-
sputatur a nonnullis. Beccaria enim et Bentham et Ahrens ius earn
infligendi omnino denegant, quibus magna turba, aetate praeser-
tim nostra, suffragatur. At hi prorsus ineptire dicendi sunt. Nam
ius adhibendi poenam capitalem societati detrectari minime po-
test3 atque id tum ex conceptu ordinis, in quo omnis poena fun-

· datur, tum ex ratione propriae defensionis derivatur. Et sane atro-

cia quaedam flagitia patrari poterunt (cogita parricidium, delibe—
ratum homicidium etc.), quae tantam perversitatem contineant, ut
nullius alterius boni detrimento satis vindiceatum sed omnino po-
stulent, ut qui se iis inquinavit, maximo hoc bono, vita nimirum,
quod ceterorum fundamentum est, spolietur, et in perpetuum a
societate humana, qua se penitus indignum effecit, summoveatur.
Secus enim inter delictum et poenam conveniens proportio non
intercederet3 quam ordo iustitiae, cui publica providet auctoritas,
omnino flagitat. Quare, ut liquido fatear, molliores illi philosophi
qui poenam capitis sic aversantur, ut dictitent nullum adeo turpe
esse flagitium, propter quod infligi possit3 animuin gerunt plane
femineum, qui plus mali sensilis, quam mali moralis horrore tan-
gitur. Deinde publicae securitatis et propriae defensionis ius, quo
certe societas gaudet, hoc fert, ut societas se tutari debeat contra
reditum criminis; quod, si non satis, quantum dignum est, punia-
tur, ad se iterandum tendit, propter pravorum hominum volunta-
tem, qui nonnisi formidine mali sensilis a peccando abstinent. Hinc

(1) L’esprit 'des lois, t I, l. 6, ch. 12.

