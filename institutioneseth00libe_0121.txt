CAPUT 1. DE IURE ET OFFlClO GENERATlM 117

semper in hoc cernitur, quod, iure in aliquo vigente, reliqui ipsum
non impedire teneantur; sed saepe etiam ad rem vel actionem alteri
praestandam adstringit. Certe non omnia filiorum officia, quae iuri
parentum respondent, negativa tantum obligatione constant. Idem
dic de officiis subditorum erga principem aut famulorum erga do-
minum, et viceversa.

7. Ius sine Deo concipi nequit. Ius, ut vidimus, a lege progi-
gnitur facultatem in uno, obligationem in aliis pariente. At lex
sine legislatore concipi nequit; legislator autem naturae est Deus.
Ergo ius naturae sine notione Dei subsistere nequaquam potest.

Hoc observatum volumus contra eos, qui in iure naturali tractan-
do a Deo cogitationem abstrahunt, et in sola hominis natura moran-
tur. At natura propensionem quidem explicare potest, obligationem
autem nullo modo. Obligatio enim iurisdictionem in obligante subau-
dit, et consequenter huius distinctionem a subdito. Natura autem
hominis non distinguitur ab homine, multoque minus est ipso su-
perior.

8. Definitio iuris. His obiter explicatis, ius describi potest: Mora—
lissacaltas ad aliquid faciendam vel exigendam, inviolabilis (1).
Quae definitio elementa omnia complectitur, quae ad iuris notionem
pertinere diximus. Nam cum dicitur mor-alis facultas, secernitur
a vi physica, et respectum innuit ad personam, quae sola morali
influxui subiacet. Cum additur ad aliquid faciendam vel eoec'ycn-
dam exprimitur duplex aspectus, quem ius includit, quatenus vel
circa rem nostram vel circa rem nobis debitam versatur. Denique
verbum illud inviolabilis denotat reverentiam, servandum ab aliis,
propter tutelam quam iuri lex impartitur,· ita ut violari ius nequeat,
quin violetur ordo rationis ac divini legislatoris auctoritas (2).

(l) Haec vox inviolabilis in definitione iuris omitti potuisset, curn inviola-
bilitas implicite contineatur in conceptu moralis facultatis. Nobis tamen ad-
denda visa est, non necessitatis sed maioris perspicuitatis gratia> Si cui placet

· eam demere, tunc ipsi Ias dicetur : Moralis facultas acl aliquid faciendam,
cel eoeirqcndum at suam aut sibi debitam.

(2) Kant ius pro facultate acceptum, definit potestatem eliciendi eas actio-
nes, quaram eoeercitiwm quamvis universale,eoem-sistentiam alios-am, prout
entia libera sunt, non impedit. Verum haec definitio rei, de qua agitur, op-
portuna non videtum· multae enim actiones esse possunt, quae libertatem aliorum
non adimant, nec tamen idcirco ius afferunt, vel quia sunt per se turpes, vel quia
lege divina, licet positiva, prohibentur. Haec Kantii opinio ad hoc tendit, ut ius
separetur a morali. Quae separatio ‚ ut alibi vidimus ‚ absurda est3 ius enim
a ratione procedere debet3 ratio autem nequit sibimet ipsa contradicere tri-
buendo facultatem circa reni, quam ut inhonestam prohibet.

