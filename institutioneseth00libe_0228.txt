224 ius NATURAE — PARS 11. lus SOCIALE

hoc quod homines sibi invicem communicent in utili et nocivo ,
iusto et iniusto et aliis huiusmodi; sequitur, ex quo natura nihil
facit frustra, quod naturaliter homines in his sibi communicent.
Sed communicatio in istis facit domum et civitatem. Igitur homo
est naturaliter animal domesticum et civile (1). »

Prob. IV. ex innata animi benevolentia. Homo sic comparatus
est natura sua, ut ad communicandum cum aliis eorumque neces-
sitati subveniendum maximopere inclinetur. Sic qui scientiam pos—
sidet, cohibere se nequit quominus eam exterius manifestet; qui ob
faustum eventum laetitia exsultat, aut ob tristem casum dolore
tabescit, alios secum laetari aut condolere cupit; nec quidquam
aegrius sert, quam solitudinem, atque amicorum consortio privari.
Itemque, si in alios moerentes aut hilares incidit, illico eorumdem
affectuum particeps efficitur, si vero quemquam calamitate aliqua
iactari perspicit, statim impellitur ad eius indigentiae, opitulandum,
sive opera, sive re, sive saltem consilio bono.

Prob. V. ex perfectibilitatis conceptu. Homo perfectibilis est na-
tura sua, idque inter praecipuas eius praerogativas adnumeratur.
Sed perfectibilitas ad actum adduci nequit, sine societate et plurium
inter se collatis viribus. Ergo homo vi naturae ad societatem tendit.
Et sane, nisi divisis muneribus, quisque aliorum auxilio fultus, pe-
culiari operi nervos intendat et praecedentium generationum labo-
ribus adiutus propria inventa nepotibus transmittat3 humanum genus
semper eodem gradu consisteret, ac valde angustis perfectionis ter-
minis concluderetur. Singuli enim homines veluti fragmina sunt
quaedam integrae naturae; quae qualis sit et quantum valeat non in
uno aut altero seorsum explicat, sed in tota collectione, quae nun-
quam abrupta ad vires suas evolvendas augendasque contendit.

Prob. VI. ex rationis dictamine. Ratio ordinem servandum et am-
plificandum iubet. Atqui ordo sive in implendis officiis, sive in pro—
priis tuendis iuribus, sive in colendis artibus aut scientiis , sive in
ceteris animi virtutibus explicandiS, in plurium societate maximo-
pere elucet. Ergo ratio ad societatem ineundam iussione sua homi-
nes impellit. Unde sapienter Tullius aiebat: Nihil principi Deo in
rebus humanis esse gratius, quam homines habere inter se socie-
tatem ordinatam ei perfectam, quae civitas dieitur.

Hinc sequitur societatem ipsam respectu sociorum habere rationem
non finis sed medii. Idcirco enim quaeritur et initur, ut defectum

(1) ln librum 4 Ροίἱτὶσ. lect. 1.
(2) De Amicitia.

