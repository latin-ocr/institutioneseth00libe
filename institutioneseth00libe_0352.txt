348 IUS NATURAE · PARS ΠΙ. IUS INTERNATIONALE SEU GENTIUM

praerogativas, diversum repraesentationis modum attribuit. Unde
sactum est ut diversis etiam nominibus designarentur. Alii enim ap-
pellantur Oratores, aut Ministriplenc'potentlarii, alii Neyoti‘atores,
aut Interamnia, et ita porro. Itemque alii sunt ordinarii et stabiliter
residentes apud gentem ad quam mittuntur, alii extraordinarii et ad
tempus pro aliquo peculiarii negotio. Haec et similia non a natura
sed a positivo iure Gentium determinata sunt, et mutationi ac varie-
tati subiacent. Adverte tamen adhoc genus Legatorum proprie non
pertinere illos, qui Consules nominantur. Hi enim constitui solent
apud amicas gentes, ut custodes dumtaxat iurium et privilegiorum
mercaturae, atque ut iudices litium quae sorte insurgant inter mer-
catores suae nationis. Nihilominus his etiam quandoque, propter
necessitatem, aliqua diplomatica repraesentatio adscribitur.

19. Legatorum officia. Praeter fidelitatem, quam sancte servare
debent erga propriam nationem a qua mandatum accipiunt, hoc
praecipuum est et veluti caput ceterorum officiorum, ut Legatus
non aliter se consideret, nisi tanquam organum quoddam internatio-
nale pro mutua utriusque gentis communicatione et concordia. Hinc
adstringitur nihil efficere ,. quod inter unam et alteram paci et
amicitiae adversetur, aut iustae querimoniae occasionem praebeat,
sed potius omni nisu curaturus est, ut mutuus amor iugiter augescat,
et utrinque non impedimenta politicae felicitatis sed adiumenta et
praesidia suppeditentur. Natura enim non propter privatam unius
gentis utilitatem, sed propter commune bonum nationum et mutuum
earumdem auxilium, eiusmodi societatem et communicationem in-
tendit. Quem mutuae benevolentiae finem prae oculis semper ha-
bebit is, qui gentem unam apud aliam repraesentat; secus muneri
suo deesset, nec tantum aliis iniuriam inferret, verum etiam pro-
priam nationem veluti proderet eiusque dignitati et gloriae maculam
aspergeret. Quod sedulo cogitare debent ii, qui opinionis errore
autumant munus suum satis impleri; si iura et honorem propriae
genti debitum diligenter exquirant, eiusque utilitati unice promo—
vendae intendant. Id quidem studiose curandum est; verum ita, ut
aliis etiam prospiciatur, et cura boni privati unius gentis cum uti-
litate alterius‚ immo cum communi omnium hominum emolumento,
optime concilietur; secus gentium benevolentia in teterrimum et
ignominiosum egoismum converteretur.

20. Legatorum inviolabilitas et independentia. Si Legatus instru-
mentum est mutuae communicationis; procul dubio facultatem ha—
bere debet libere manifestandi sensa, quae nationi, ad quam mittitur,
patefacienda suscepit; tum rescribendi responsa ‚ quae dantur,

