158 ms NATURAE - PARS 1. lus mnivaALE

Tandem, obligatio procurandi bonum societatis nunquam extin-
guitur. Nec vero, quia societas muneri suo forte desit; nobis idcirco
nostro deesse fas est: non enim, quia alii male agunt, nobisv male
agendi fit potestas. Itemque suimetipsius interfectio non fortitudinis,
sed ignaviae exemplum praebet ; propterea enim eligitur, ut mala
huius vitae fugiantur. Fortis autem ille est, qui tumultuantibus

affectibus dominatur, et constanti animo mala etiarn ingentia suffert,
ne a virtute deficiat.

ARTlcunus ΙΙΙ.
De iniusta aggressione repellenda.

57. Duplex quaestio. Ex officio tuendi vitam ac bona tum animi,
tum corporis, sequitur facultas removendi obstacula , quae forte
oggeruntur. Hinc ius iustae defensionis. At si materiam hanc late,
quantum patet, explicare vellemus, vix aut ne vix quidem integer
liber sufficeret. Sermonem igitur ad duo tantum potiora capita re-
stringimus, quae facilius occurrunt et minus dubiam disceptatio-
nem suppeditant. Primum est, an liceat vim vi repellere, usque
ad iniusti aggressoris interfectionem. Alterum, num pro honore
tuendo licitum sit singulare certamen, quod duellum appellant.

PROPOSITIONES.

58. PRoposxTio 1³. Licet vim vi repellere, usque ad iniusta· ag]-
yressoris necem, seruato tamen moderamine inculpatae tutelae.

Prob. Iniustus aggressor is dicitur, qui aggrediendi ius nullum
habet. Talis non est, qui aggressionem exercet nomine publicae
potestatis, cui resistere non licet privato homini. Ut autem servetur
moderamen inculpatae tutelae, hae conditiones requiruntur: I. Ut vis
in actu aggressionis opponatur, nec suppetat alius modus evadendi.
II. Ut aggressori non plus damni inferatur, quam necesse sit ad eius
aggressionem frustrandam effectu. III. Ut inter vim, quae aggres-
sori infertur, et bonum, quod per eam defenditur, sit proportio. IV.
Ut ea vis non ulciscendi animo inferatur, sed propriae tantum de-
fensionis gratia. His praeiaotis, propositio facile demonstratur. Nam
qui a natura ius habet possidendi aliquid, habet etiam ius repellendi
per vim contraria, quae possessioni illi opponuntur. Ius enim, ut di-
ximus, natura sua coactivum est. Cum ergo homo a natura ius ha-
beat conservandi vitam ac reliqua bona, sive animi sive corporis:
consequens est ut ius habeat propulsandi vi aggressionem, quae

