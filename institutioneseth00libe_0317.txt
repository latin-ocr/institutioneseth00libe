CAPUT 11. DE sociETATE REleoSA, NIMIRUM ECCLEstA 313

Ohiic. ΙΙ. Si ita esset, tunc haberetur Status in Statu ,· ex quo
perpetuae perturbationes et mutui conflictus orirentur. Ergo di-
cendum est, Ecclesiam non esse imperium.

R. Negyo prorsus antecedens.

Si verum esset antecedens, potius sequeretur negandum esse im-
perium civile, quam imperium Ecclesiae; siquidem validius est ius
felicitatis aeternae, quae est finis Ecclesiae, quam ius felicitatis tem-
poralis, quae est finis societatis politicae. Sed bono sato neutrum
faciendum est, cum antecedens illud sit plane falsum. Nam tunc ha-
betur Status in Statu et iurium pugna, cum duae potestates eiusdem
ordinis supremum imperium sibi tribuunt, et eadem negotia sub eo-
dem respectu administrare contendunt. Non autem ita est, cum alte-
ra rerum temporalium, altera spiritualium ambitum sibi vindicat, in
mixtis vero debito ordine disponuntur, pro relationum diversitate
et iuxta dependentiam, quae ex finium natura resultat et iuris prae-
valentia. Quod si nihilominus quandoque conflictus et perturbatio-
nes oriuntur, id humanae voluntatis vitio vertendum est, quae ut
cupiditati obsecundet,a divina ordinatione se subtrahit. At perperam
ex abusu humano ad veritatem inficiandam argumentum fieret.

AnricULus II.
De iuribus Ecclesiae.

124. Iura Ecclesiae sunt iura Christi. Ut homo individuus et
quaeque societas propria possidet iura, ex ipsa eius natura di—
manantia, quibus proinde spoliari nequit; sic etiam Ecclesia suis
iuribus ornatur essentialibus, quae ab ipsa detrahi nulla ratione
possunt. Immo , si res accurate consideretur, cum Ecclesia sit
proprietas Christi, qui eiusdem caput est et rex, vicaria tantum
potestate a supremo Pontifice repraesentatus; iura Ecclesiae ea-
dem sunt atque iura Christi. Quare non solum inviolabilia sunt
et sacra: verum etiam tanta dignitate eminent, ut merito pro di-
vinis habeantur. Hinc consequitur ut quibuslibet aliis iuribus in
collisione praevaleant, ac laedi aut praepediri sme atrocissimo
sacrilegio non possint.

Cum non ius canonicum, sed ius naturale tractemus, et de Ec-
clesia non ex professo, prout materia requireret, sed summatim
disseramus, quantum nempe generalis aliqua notio patitur; non
omnia Ecclesiae iura, sed potiora tantum et quidem non tam ex-
plicatione quam potius mera indicatione delibabimus.

