200 1US NATURAE -· PARS 11. IUS SOCIALE

persuadetur. Si quis autem contra facere velit, suo iure utitur;
cui individuali libertati iniusta vis inferretur, si societas impedi-
mentum apponeret.

Denique advertimus , matrimonium vi suae naturae exquirere ut
libere contrahatur et mutuo coniugum consensu. Id patet non modo
ex notione contractus, sed etiam quia matrimonium, totum quan—
tum est, in amore fundatur utriusque partis, qui certe cum vio—
lentia, ad iunctionem cogente, et dissensu unius saltem coniugis
conciliari nequit. Cui accedit quod eirca rem versatur , quae ad
ius individuale innatum maxime pertinet; ac proinde a personalis
libertatis exercitio eximi nequit. Atque haec de primae huius so-
cietatis natura, quae totius familiae fundamentum est, satis quidem
dicta sint.

10. Partes utriusque coniugis. Quae dixi, matrimonium ineun-
dum spectant; eo autem inito, sic coniuges se respicere debent,
ut alterum ad alterum omnino pertinere intelligant. Hinc violatio
fidei coniugalis ex ipsa essentia matrimonii iuri naturae gravissime
repugnat. Immo fides eiusmodi omnino requirit, ut non modo factis
minime laedatur, sed etiam ne laedatur affectu, quatenus coniux
amorem, coniugi debitum ‚ cum aliena persona nulla ratione com-
municet. Totum enim se coniugi tradidit: proinde etiam quoad
effectus animi, quae pars praecellit in homine. Deinde coniuges
simul habitare tenentur, id enim ius possessionis exigit, quod alter
in alterum habet, et natura societatis, qua invicem colligantur.

Quoad regimen vero familiae et negotia definienda, generatim
suprema potestas in viro residet; cuius proprium est auctoritate
sua uxorem regere. Qua in re longe a veritate discedunt recen-
tiores illi, qui non qualemcumque sed omnino perfectam aequali-
tatem inter virum et uxorem adstruunt. Quos inter Ahrens, Krausii
doctrinam sequutus, licet functiones in familia obeundas pro viro
et uxore diversas statuit3 utriusque tamen conditionem omnino
aequalem esse dicit, ita ut nulla proprie in viro sit maritalis po-
testas. Aperte enim ait, admitti non posse mulierem moraliter et
iuridice inferiorem esse viro, atque auctoritati subiectam, quam
matrimonialem appellant (1). Et inferius addit 2 naturam matri-
monii potestatem maritalem minime pati, sed familiam duobus
capitibus instructam esse ‚ altero quod eam soris repraesentet,
altero quod eius interiorem vitam dirigat.

At ut omittam incommoda etperturbationes‚quae ex hac aequali-
tate et duplicitate monstruosa capitum in familia sequerentur; certe

(1) Com-s cle droit ηαῖιινθζ,

