PARS SECUNDA

IUS SOCIALE

INTRODUCTIO

Ex angusto individuorum gyro, ad amplum societatis campum
gradientibus longe praestantior tractationis materia nobis obiicitur.
In primis enirn nova iura et officia, propter novas relationes, quas
homo suscipit, manifestantur,· deinde illa etiam, sive iura sive of-
ficia, quae ex natura dimanant, amplius se produnt, et diversam
vim exserentia. Enimvero quid rationalis natura sert plene cumu-
lateque intelligi nequit, nisi eadem consideretur non prout in sin-
gulis relucet hominibus, sed prout in eorum communitate se expli-
cat. In hac enim dumtaxat eius vis , pulcritudo ‚ perfectio , tota
quanta est, splendescit; cum contra nonnisi admodum definita atque
arctibus limitibus circumscripta in quovis homine seorsum appa-
reat. Quae cum ita sint, nemo non videt quanti momenti sit argu-
mentum, quod aggredimur. Ut autem claritas et ordo tractationi
adsit, aliqua velut in vestibulo innuenda sunt, quae notionem so-
cietatis generatim attingunt.

Nomine societatis nihil aliud intelligitur, nisi Ittnctc'o plurium,
in communem finem suis actibus conspirantiam. Hinc apparet,
eam nonnisi ex entibus ratione praeditis coalescere posse. Haec
enim entia dumtaxat. finem apprehendunt, propter quem sociantur,
atque ad ipsum obtinendum una cum aliis actiones suas collineant.
Ad id enim requiritur tum vis intelligentiae, tum libera voluntas,
quae intuitu finis inferiores facultates ad simul operandum impel-
lat; quas sane in animantibus ratione destitutis locum non habent.
Haec enim, etiam cum in unum coeunt et ideo iunctione aliqua ma-
teriali tenentur, bonum commune, cuius socii participes efficiantur,
nequaquam percipiunt3 sed ad simul agendum instinctu dumtaxat
naturae feruntur. Immo homines etiam, etsi coniunctim alicubi ex-
stent et singuli idem bonum forte procurent ; tamen societatem nul-

