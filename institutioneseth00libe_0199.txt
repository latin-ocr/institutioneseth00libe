CAPUT 1. DE socmTATE DOMEsrioA 195

idcirco colitur, ut nuptiarum onera fugiantur et liberius cupiditati
frena laxentur. Eo nihil deterius est aut detestabilius. Vires enim a-
nimi et corporis enervat, naturae ordinem pessumdat, ad omnem
licentiam et vitiorum coenum pertrahit, familiarum pacem dissol-
vit, ipsique propagationi hominum adversatur. Quare non modo
execrandus est, sed etiam omni conatu ab hominum societate exstir-
pandus.

Hoc igitur excluso de caelibatu loquimur, qui virtutis amore ser-
vatur, ut nempe homo se divino cultui penitus addicat, et bonis spi-
ritualibus unice consectandis. Sic acceptus caelibatus non solum li-
citus est et honestus, sed etiam prae matrimonio commendandus. Li-
citus profecto est; siquidem nulla obligatio nuptiarum quemquam
adstringit, praesertim genere ‘humano satis propagata. Et licet con-
iugium una cum oneribus commoda etiam complura afferam his ta-
men valedicere homo potest, cum in hoc iniuriam nemini saciat, sed
unice utatur iure suo, quoad privatam suae vitae dispositionem.Quod
si consideretur causa, quae ad eiusmodi caelibatum impellit, multo
luculentius veritas praedicta clarebit. Haec enim causa in virtute
posita est, cui ut unice se homo dedat, a nuptiis abstinet. Quis vero
erit adeo effrons, ut homini facultatem neget se, quantum cupit, per-
ficiendi et in sola virtute colenda augendaque operam collocandi?
Nec vero qualemcumque perfectionem hic status affert, sed talem ut
excellentior nulla excogitari possit. Ea enim homo, etsi corpore
coalescat, perinde se gerit, ac si solo constaret spiritu et separatas
intelligentias aequipararet. Neque id necessitate naturae, sed vo-
luntatis imperio; quo sensuum perturbationibus subactis, pars sen-
silis a rationali quodammodo absorbeatur. Quare is, qui hoc modo
est caelebs, iure meritoque humanam conditionem excedere dicitur.
Tanto enim robore se obfirmatum ostendit, ut sibi plene sufficiat,
quin muliebri auxilio levetur; tanta autem mentis affectuumque
altitudine supra vulgarem consuetudinem evehitur, ut sapientiae
summoque bono, connubio veluti caelesti, adhaerescat, ac familiae
cura liberatus se totum ad exornandum animum virtutemque in
se atque in aliis promovendam applicet.

Quod cum ita sit, nemini mirum videri debet, si eiusmodi cae-
libatum summa veneratione semper sapientes omnes suspexerint,
maximeque laudarint. Quod si nonnulli inveniuntur, qui tam sublime
vitae genus oppugnant, hi vel veras eius rationes non intelligunt, vel
ex eorum grege sunt, qui praeter sensum nihil sapiunt, nec nisi ani-
mi procacitate pollent. Cum enim tam excelso animo, ut statum
hun'c sequantur, se minime ornatos consciam, et abiecta quadam

