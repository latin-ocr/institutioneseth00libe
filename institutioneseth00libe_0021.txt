CAPUT 1. DE FINE OPERATIONIS HUMANAE 17

quibus agunt, caecae sunt et fatales, nec ullo modo ex se, sed
unice ex Conditoris voluntate et motione incitantur. Sic lapis fertur
deorsum; et planta succrescit et germinat. Bruta vero animantia,
utpote praedita sentiendi facultate, vi cuius peculiaria facta , ad
. ordinem corporeum pertinentia, percipiunt; propensione affectiva
in suis motibus incitantur, quae ex obiecti externi sensatione progi-
gnitur. Quare appetitionem proprie exercent, licet instinctu deter-
minatam, propterea quod intelligentia orbantur.

5. In homine tamen viqet perfecto modo. At homo, praeter sen-
sum, rationis est particeps, per quam veritates etiam universales et
necessarias attingit, rerumque naturam, relationes, progressus, cau-
sas et consequentia cernit, tum praesens cum transacto comparat
ac praesenti adnectit futurum, totiusque vitae suae cursum agnoscit.
Quare quid sibi conveniat aut discrepet facile iudicat, in obiectumque
non caeco impetu fertur, sed motu voluntatis deliberatae. Hinc re-
spectu actionis exercendae, ut scite advertit S. Thomas, in hoc ho-
mo differt a ceteris causis ratione carentibus, quod sit dominus suo-
rum actuum. Cum autem sit dominus suorum actuum per rationem et
voluntatem, illae actiones proprie dicuntur humanae, seu profici-
scentes ab homine in quantum homo est, quae a voluntate deliberata
procedunt. Illae contra, quae aliter fiunt, seu quae non procedunt a
voluntate, autsic procedunt ab ipsa ut antevertant deliberationem ra-
tionis, dicuntur potius actus hominis, quam accus humani (1).

6.· In homine est duplex appetitus boni. Cum homo non simplex
quaedam natura sit, sed duplici coalescat parte, corpore nimirum ani-
moque3 efficitur hinc ut eius respectu duplicis ordinis exstent bo-
na, huic duplici substantiae accommodata, et, quod consequens est,
duplici etiam appetitu ornetur, sensili scilicet ac rationali, quorum
altero ad bona corporea, altero ad spiritualia inclinatur. At cum haec
bona, inter se saepe repugnent, eorumque unum alterum demat, con-
tra homo ab Opifice sapientissimo ortus sit, qui nequit non velle or-
dinem in rebus3 bona eiusmodi atque in eadem appetitus ita inter se
ordinari debuerunt, ut bona corporea cessura essent rationalibus, at-
que appetitio sensilis a rationali dirigenda foret. Atqueid ex eo etiam
patet, quod pars, ad regendam aliam destinata, talis esse debet, ut
relationem et ordinem internoscere possit. Quod sensibus, qui ideis
universalibus carent, certe non competit, sed rationis dumtaxat est
proprium. Cum igitur animus corpori praestet et rationalis appetitus
in homine sit praecipuus; id simpliciter respectu hominis bonurn erit,

(1) Summa th. 1.· 28Ε q. I, a, 1,
’ LIBERATORE — Ethica et Ius naturae. ’ 2

