CAPUT 1. DE socissTATE CIVILI 299

Pari enim modo ex, gr. dici posset utilius esse reipublicae ut prae—
dia , quae unus aut alter possidet , in honestiores egentioresque
cives dividantur; atque magistratuS‚ quo hic aut ille fungitur, doctiori
et prudentiori conferatur. Sic omnia in societate nutabunt, quisque
expilationem bonorum aut iacturam muneris timebit assidue.

Nec inscite quis obiiciat populum non esse praedium aliquod aut
pecus, cui eadem argumenta accommodari possint, quae fiunt de
rebus ad proprietatem pertinentibus. Nam hic non de populo agi-
tur, sed de auctoritate; quae certe ius quoddam est, et possideri
et transmitti et haereditate capi potest, modo id legitime fiat ac
sine aliorum iniuria. Fateor equidem et saepe inculcavi, auctori-
tatem non esse propter bonum principis, sed propter bonum so-
, cietatis , quae eius ductu in debitum finem promoveri debet. At
aliud est finis rei, aliud res ipsa quae finem spectat. Quod aucto-
ritas sit in bonurn populi, non impedit quominus iuris proprie dicti
naturam habeat; modo iustotitulo possideatur, quemadmodum pa-
tria potestas est ius veri nominis, licet in bonum filii deturanatura,
non in bonum patris Ut igitur rem concludamus , confundenda
non est iustitia cum utilitate, nec illa vel levi iactura affici potest,
ut haec procuretur, etiamsi certo appareat. Quod vero contrarium
opinentur, qui ex epicureorum grege sunt, tolerari quidem potest.
At quod idem reputent, qui a materialismo abhorrere se dicunt,
ac normam operandi in conceptu iustitiae et virtutis collocandam
esse largiuntur; id vel turpem hypocrisim sonat, vel inconstantiae
indicium est, ne dicam fatuitatis.

De supremi Imperant& officiis.

108. Princeps rite intelligat limites suae potestatis. Quo altior
est summorum imperantium dignitas, eo graviora sunt officia, qui-
bus erga societatem adstringuntur. Nos, qui compendio studemus,
ea tantum quae prae praecipua sunt, obiter delibabimus.

Primum igitur necesse est ut Princeps rite intelligat qui sit pro-
priae auctoritatis finis, et quo circulo eius iura spatientur3 ne a
bono ‚ quod procurare debet, desciscat, aut limites sibi a natura
definitos transiliat. Non enim arbitrandum est cum Machiavellio,
aliisque politicae scientiae corruptoribus. Imperantibus id omne
licere, quod cupiunt, neque cum Hornio: Id omne posse Principem
in proprio regno, quod Deus in mundo. Auctoritas enim civilis con-

