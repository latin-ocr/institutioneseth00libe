364 ms NATURAE - PARS 111. ms 1NTERNAT10NALE SEU GENTmM

tiones vi Status politici non satis vividis indigentiis sollicitentur,
quibus repellendis consortium constans aliarum gentium omnino
sit necessarium; stimulo carebunt et causa, qua ad societatem cum
iis conservandam incitentur, nisi altiore quodam principio se iam
immutabiliter devinctas sentiant. Ex quo facile apparet sapientia
summi Conditoris, qui ordinem supernaturalem naturali sic inne-
xuit, ut alter alteri opitularetur. Immo providentia plane mirabili
sic res disposuisse videtur3 ut ordo supernaturalis, qui magis in-
terest, veluti conditio sit, sine qua naturalis ordo undecumque
perfectus evadere nequeat. Ex quo fit ut homines ad illum quae-
rendum temporariis etiam utilitatibus impellantur.

41. Ecclesiae influxus quoad finem societatis Ethnarchicae con—
sequendum. Non modo utilis sed prorsus necessarius dicendus est
influxus Ecclesiae, ut societas internationalis finem attingat, propter
quem a natura desideratur, atque instrumentum evadat non vio—
lentiae et corrupt-ionis, sed-beneficii et incrementi. Nam cum eius-
modi societas supremum veluti tribunal constituat, a quo nationum
controversiae diiudicentur, earumque veluti sortes pendeant, tanta
autem vi instruatur, ut ei resistere nulla alia materialis vis possit;
summopere et maxime necessarium est ut vigilantia et praesidio
regatur eius auctoritatis,·quae vim suam nonnisi ex iustitia de—
rivat, et tota quanta est ordini morali custodiendo atque ampli-
ficando operatur. Praeterea frequens et stabilis nationum com-
municatio, quamquam per se iuxta scopum naturae ad mutuum
auxilium praestandum et morum honestatem augendam spectat;
tamen vitio nativae infirmitatis humanae facile admodum ad mores
potius deturpandos et commaculandos convertitur. Unde Plato,
antiquorum sapientissimus, vel ipsum commercium inter gentes,
ne earum mores corrumperet, aversabatur. Ut igitur tantum ma—
lurn declinetur, omni cura cavendum est ne falsitas vero et vitium
v1rtuti dominetur. Id autem aliter obtineri nequit, nisi praesidio chri-
stianae religionis, quae ordinis moralis defensioni assidens turpifi-
catos mores iugiter emendare studet, et revelationis ope torrentem
veluti lucis in nationes effundit, ad erroris tenebras dissipandas.

42. Influxus Ecclesiae quoad verum nationum progressum. Ordo
ipse rerum hoc loco nos adducit ad rem maximi momenti con-
siderandam, scilicet nexum catholicae Ecclesiae cum vero humani
generis progressu3 qui sine eiusdem Ecclesiae influxu ac tutela,
per societatem internationalem non modo incertus fieret, sed sa-
cillirne in regressum et barbariem degeneraret. Nam mutuus na-
tionum contactus, quo firmior est ac latior, eo maiorem motum

