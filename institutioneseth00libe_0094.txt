90 ΕΤΗῙΟΑ

At inquies: Si ita esset, tunc in quolibet iudicio practico rationis
cogitaremus de Deo. Id vero, ut experientia constat, salsum est.

Respondeo. Etsi nos quandoque, in eiusmodis efformandis iudi-
ciis, non cogitamus de Deo explicite et distincte, cogitamus ta-
men implicite et confuse. Semper enim in illis involvitur obscurus
saltem et indistinctus conceptus alicuius occultae potestatis, quae
nobis imperet, quaeque obiective inspecta et in se non est aliud nisi
Deus. Et sane, Dei exsistentis et providi notione supposita, cum nos
eiusmodi practica dictamina, quae ad bonum impellunt atque a
fraude deterrent, intime audiamus tanquam aliquid a natura nostra
rationali necessario pullulans3 profecto intelligimus eorumdem non
alium auctorem esse, nisi eum, a quo natura ipsa procedit et guber-
natur. Is enim dumtaxat actionem exercere potest in constitutio-
nem ipsam naturalem rationis nostrae, eique normam operandi prae-
scribere. Quam veritatem experientia quoque confirmat. Nam quis-
que (modo a natura duci se sinat, eamque prava consuetudine non
perverterit), si sorte crimen utcumque occultum patravit, pavore quo-
dam etsi invitus afficitur ac firma persuasione agitatur se id non ⁴
laturum impune.

Hinc sequitur peccatum philosophicum ‚ quod aiunt, possibile
plane non esse (1). Nam dictamen rationis, solam moralitatem ac-
* tionum nobis aperiens, etsi abstractione mentis considerari seorsum
possit; tamen realiter et in se dari revera non potest. Prout enim
actu in nobis gignitur, numquam dissociatur ab imperio, quo bo-
num ad finem necessarium prosequi, malum aufugere iubemur. Dic-
tamen autem rationis, hoc imperio affectum, legem constituit, cuius
praevaricatio confuse saltem apprehenditur tamquam offensa Dei.
Ut enim dixi, iudicium, quod aliquid iubet aut vetat, hoc ipso im-
plicitam notionem habet Superioris cuiusdam naturae ‚ cuius, si
contra facimus, auctoritatem contemnimus. Atque hinc etiam ap-
paret quid sit necessitas illa moralis, ab obligatione. legis in-
ducta. Proprie enim in hoc sita est, quod nequeat homo legis
imperio reluctari, quin non modo ⁶ordinem rationis a divina sa-
pientia dictatum pessumdet, verum etiam supremi legislatoris vo·
luntatem transgrediatur.

93. PaoPosrrio 32. Admitte· in Deo debet lex aeterna.

Prob. Ut observat S. Thomas, in quolibet gubernante praeexistit

(1) Peccatum philosophicum appellant actionem. qua quis operetur contra
dictamen rationis, quod obiectum manifestet tamquam naturae difforme. quin

de Deo eiusque lege quidquam cogitet: ac proinde licet naturam laedat, Dei
tamen offensam non incurrat.

