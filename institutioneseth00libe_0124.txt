120 IUS NATURAE - PARS 1. IUS lNDlVIDUALE

pedimento compescit (quoties voluntas eius, qui implere officium
debet, renitatur), nil sane perficit quod rationi et ordini contradicat.
At vero id coactionem importat. Ergo ius, hoc ipso quod estius,
coactivum est, seu ad vim pro se adhibendam facit potestatem.

Duo tamen hic notanda sunt. Primum: Ut ius potestatem faciat
adhibendi vim, ex iis esse debet, quae proprie sunt iura et perfecta
dici solent. Tunc enim dumtaxat obligatio alterius hic et nanc
evidenter apparet. Deinde, Societate constituta, nefas plerumque
est ut vis ad tutandum ius ab ipso iuris possessore adhibeatur;
sed ei actio tantum competit, qua apud legitimum iudicem reposcat
quod suum est. In societate enim iudicium efficax, quoad mutuas
civium relationes ‚ nonnisi publicae auctoritatis proprium est, ad
quam pertinet communis ordinis custodia.

13. Collisio. Quod maiorem considerationem meretur est iurium
oppositorum collisio.Haec porro in conflictu consistit duorum iurium
circa eamdem materiam, quae satisfacere ambobus nequeat. Tunc
necesse est ut unum ius praevaleat, et alterurn cedat. Quod non
perinde intelligi debet, quasi reapse iura contraria ad confligen-
dum concurrant. Id enim plane repugnat; cum ratio ‚ a qua ius
procedit, sibi adversari non possit. Sed, ad rem quod attinet, ius
quod colliditur, ius non est3 quamvis salso veluti ius obiiciatur. Sic
ex. gr. si quando ius divinum, aliquid prohibens, pugnare videtur
cum iure humano, quod forte contrarium iubeat; pugna illa specie
tenus tantum exstat. Revera enim in eo casu non ius sed arbitrium
dumtaxat hominis, vi prorsus destitutum, imperium sibi arrogat;
siquidem nequit esse effectus verae autoritatis id, quod fonti omnium
auctoritatum reluctatur. Unde iurium collisio reapse nihil est aliud,
nisi iurium subordinatio, quae, ut repraesentetur sub sensibili for-
ma, concipitur tamquam mutua quaedam pugna, per quam id, quod
praestantius est inferiori praevaleat; similitudine sumpta a re me-
chanica, in qua duarum oppositarum virium inaequalium illa, quae
intensior est, remissiorem elidit. Ut autem definiatur quodnam ius
sit praestantius, ad ordinem naturae advertenda est cogitatio. Quod
enim magis in eo ordine altiorem locum occupat, praestabilius est
et efficacius, ac proinde in collisione superat.

14. Limitatio. Iuris limitatio est determinatio confiniorum, extra
quae evagari ius nequit. Haec vero determinatio iudicanda est tum
ex natura obiecti, circa quod ius versatur, tum ex officiis, quibus
subiectum adstringitur. Homo enim in tantum iuribus ornatur ‚
in quantum finem aliquem assequi debet, ad quem certa operatio
atque usus rerum nonnullarum necessarius est, vel saltem oppor-

