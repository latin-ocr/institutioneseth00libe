98 ETHl'CA

Deinde illa etiam bona, quae in hac vita corollarium quoddam
naturale sunt virtutis, atque illa mala, quae intrinsecus cum vitio
copulantur, a perfectae sanctionis conceptu multiplici ratione de-
ficiunt. Nam turpitudo vitii a perditis hominibus, ob pravum ha-
bitum, saepe horrori non amplius habetur; tum celari potest ac
mentita virtutis veste obtegi. Itemque stimuli conscientiae assue-
tudine obtunduntur, ac voluptatum ceterarum copia obruuntur.
Contra iucunditas virtutis saepenumero superatur a tormentorum
cruciatu, quo iustus afficitur, cum ex. gr. a nefariorum calumniis
samam suam maculari conspicit, aut a violentis et rapacibus rem
familiarem dilapidari, necari natos, uxorem rapi, seque in tene-
bricosum carcerem trudi, ut truculenta et inhonesta morte peri-
matur.

Postremo, ut demonstravimus, adeptio vel amissio ultimi finis,
consecutio quaedam necessaria est virtutis aut vitii. Ergo, etiamsi
connexioni tantum naturali stare velimus, ab illis abstrahi cogi·
tatio non potest, sed utraque. velut complementum ceterarum re-
tributionum habenda erit. Quod si insuper quaedam bonorum re-
muneratio, quae ab adeptione ultimi finis proficiscatur, et positi-
vorum suppliciorum incursio, ut diximus, adiungitur, id, licet in-
ternam et naturalem sanctionem non constituat, sed externam
potius et volutariam; tamen a iustitiae ordine et debitae propor-
tionis mensura requiritur.

Obila. ΙΙ. Saltem poena aeterna reiicienda est; quippe quae di—
vinae clementiae repugnat; et fini ipsius poenae dissentit, quae
semper propter emendationem infligitur.

R. Clementia in recto et sapiente gubernatore nunquam detri-
mentum debet inferre iustitiae. A iustitia vero aeternam poenam
flagitiorum postulari, iam in Metaphysica ostendimus (1). Hic
summatim aliquid innuam. In primis, expleto cursu actionum,
quibus homo in via veluti constitutus mereri vel demereri potest,
amissio ultimi finis et culpae reatus per se irreparabilia sunt,
atque ideo perpetuo mansura. Deinde, si poena aeterna non esset,
tandem aliquando scelesti homines proborum sortem aequipararent:
quin eos, dum vita manebat, ad merendum data, flagitiorum suo-
rum poenituisset. Tertio comminatio poenae motivum sufficiens
offerre debet ad homines a culpa deterrendos, etiam si omnibus
bonis huius vitae renunciare et ingentes calamitates subire co-
gerentur. Id autem, ut ratio et experientia suadet, poenae aeter-
nitatem reposcit. Nam huius tantum evasio suadere potest tole-

(1) Psyche& c. 2 a. 4.

