88 ETnch

se diligat, verum etiam ut ordinem a divina sapientia dictatum amet
efficaciter extra se atque a ceteris entibus servandum velit, prout
singulorum natura sert. Id vero respectu naturae rationalis et libe-
rae non aliter effici potest, nisi praescriptione et lege, qua ordinis
huius observantia iubeatur. Itemque, bonus et sapiens gubernator
naturas, suae curae commissas, ad debitum finem dirigere et pro-
movere debet. Id igitur Deus praestat; potissimum respectu homi·
nis, qui mundanae creationis estapex et complementum. At cum
homo liber sit, non alia ratione in finem et media, quae illuc ducant,
incitari potest, nisi lege, quae iubendo et vetando non physice sed
moraliter adstringat. Ergo conceptus provisoris in Deo, exsisten-
tiam legis naturalis importat in homine.

Nec dicas ad voluntatem hominis in proprium obiectum inclinan-
dam sufficere iudicia rationis, quibus honestum et debito ordini con-
veniens a turpi et naturae contrario distinguatur; quin opus sit ut
eiusmodi iudicia induant rationem legis, ac proinde obiiciantur tam-
quam iussa divina, quibus obtemperare teneamur. Nam in primis si
ita esset, ratio providentiae in Deo non satis servaretur-3 cum concipi
nequeat rectus et bonus gubernator, quin is simul concipiatur velle et
iubere ea, quae ordo dictat, ac nolle et vetare contraria. Deinde ratio
per iudicia, moralitatem actionis tantum aperienffia, non aliud fa—
ceret, nisi obiectum voluntati proponere. Obiectum enim voluntatis
proprium est bonum et malum, non physicum sed morale. At vero,
ut dixi, quaeque facultas determinatione eget circa obiectum sibi
respondens. Ergo voluntas ut ad bonum sibi proprium inclinetur,
aliud in iis iudiciis requirit, praeter nudam moralitatis manifesta-
tionem. Hoc autem aliud esse non potest, nisi ratio praecepti aut
prohibitionis ‚ quae non modo ad divinum intellectum, sed etiam
ad divinam voluntatem respectum habeat. Denique id omnino po-
scitur a conditione dependenfiae, quae competens sit voluntati crea-
tae. Nam creata voluntas non modo quia rationalis est, dependens

est a suprema ratione3 sed etiam, quia libera in agendo est, de- ·

pendens est a suprema voluntate, nimirum Dei. Ergo si operatio
conditionem naturae sequi debet; ea erit actio voluntati consen-
tanea, quae utramque dependentiam involvat. Iamvero si iudicium
voluntatem dirigenS‚ moralitatem dumtaxat actionis ostenderet, quin
praecepti rationem contineret3 voluntatis operationem a suprema
quidem ratione dependentem efficeret, at dependentiam a divina
voluntate illi neutiquam impertiretur. Ut enim voluntas creata actu
suo eiusmodi dependentiam profiteatur, agere debet tamquam vo-'
luntas-ab altissima illa voluntate mota: voluntas autem, ut talis,

