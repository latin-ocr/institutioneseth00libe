CAPUT 11. DE SOCOETATE ClV1Ll 259

adversus hostes bello pugnabat) ex consensu familiarum aut indi-
viduorum, quibus imperabat, processisse? Potuissetne illa multitudo,
in quam paulatim familia Abrahae se explicaverat, superiorem alium
deligere, cui patriarcha ipse subiiceretur? ld nonnisi incongruenter
sustineretur. Ius igitur domesticum Abrahae, crescentibus familiis,
vel, ut ait Suarez, crescente populo, extensum fuisset ad imperan-
dum iis ut civibus, quibus iam ut nepotibus vel famulis imperabat.

ARTICULUS VII.
De diversis reyc'nzc'nz's formis.

62. Quid forma regiminis. Societatem duobus elementis constare
diximus, multitudine et auctoritate. Multitudo quatenus auctoritati
subiicitur, a qua congruentibus mediis ad finem dirigenda est, sub—
ditos exhibet. Auctoritas vero, quatenus concrete concipitur in
subiecto aliquo, quod ipsam legitime possideat, superiorem effor-
mat, qui si in politico ordine minime pendet ab alio, sed legibus
a se latis societatem gubernat, supremus imperans nuncupatur.
Ceteri autem, qui potestate communicata, et sub altioris rectoris
imperio rempublicam regunt, administri vel magistratus vel offi-
ciales nominantur.

Ex quo inferes societatem corpori assimilari, cuius diversa mem-
bra a diversis subditis , caput autem a superiore repraesentatur.
Porro superior nec solo subiecto nec sola auctoritate constat, sed
utroque; quatenus subiectum exhibet auctoritate informatum. Quae
res diligenter notanda est3 propterea quod si subiectum per se
consideretur, seu prout individua quaedam persona est3 procul
dubio, ceteris hominibus minime praestat, sed iisdem officiis et
iuribus afficitur, quae cuiusque hominis sunt propria. Quare suam
privatam utilitatem spectare potest, quod commune et ceteris ci-
vibus, ac peculiari proprietate gaudere ‚ quam acl suum non ad
aliorum emolumentum adhibeat. At ita non est, si spectatur ut
superior, seu prout auctoritate ornatur. Sic enim officiis et iuribus
instruitur altioris ordinis, de quibus deinceps disseremus, nec pri—
vatam sui sed communem totius corporis socialis utilitatem intue-
tur, ad quam proinde dirigit ea omnia, quae nomine auctoritatis
ab ipso possidentur atque administrantur. In hoc sensu dici solet:
Non populus propter principem, sed princeps est propter populum.
Non enim idcirco exstat et operatur populus, ut principi bene sit,
id enim servorum est proprium: sed idcirco est et operatur prin-

