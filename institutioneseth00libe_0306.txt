302 lus NATURAE - PARS 11. ms sociALE

tant, in quo peculiari virtus professione colatur. Nam qui ius habet
ad finem, ius habet ad media; et quidem ad media quae ipsi intra
honestatis ambitum, opportuniora videntur.

111. Felicitati civium incumbendum. Auctoritas non modo iu-
rium cautioni consulere, verum etiam bono et felicitati civium po-
sitive opitulari debet et ad amplitudinem, splendorem , ⁴perfectio-
nemque societatis comparandam adniti. Bona autem societatis ad
duo genera reducuntur: materialia nimirum et spiritualia.

119. Bona materialia. Officio tenetur auctoritas providendi ut o-
mnibus sit libera facultas procurandi sibi media, quibus vitam alant
et tueantur. Quae facultas non modo protegenda est, ut a nemine
impediatur (quod iustitiae est); sed etiam promovenda et sociali
auxilio fovenda, quod ad officium beneficentiae pertinet. Hinc ut
consociationes efformentur, ad industriam vel commercium spectan-
tes, ubi operosior populi pars tutelam et adiumenta inveniat; tum
impense curandum est ut civilis caritatis exercendae instituta flo-
rescant, ad inopiam et aerumnas indigentium sublevandas.

Quoad publicam vero prosperitatem, quae emergit ex populi mul-
titudine, opulentia, facilitate comparandi ea omnia, quae suavio-
rem vitam efficiant3 tria potissimum consideranda sunt. Primum
est, non populi frequentiam indefinitam ad id conferre, sed talem
quaerite respondeat mediis eam alendi et educandi, ut incolumis
et bene morata servetur. Deinde, opulentiam reipublicae, non tunc
haberi, cum pars tantum civium divitiis abundat, altera vero inopia
premitur: in hoc enim potius tyrannis quaedam aristocratica cer-
nitur, sed tunc revera exsistere, cum sine ullius iniuria divitiae
in multos diffunduntur. Quae sane diffusio non sic urgenda est,
ut ius proprietatis quod a natura procedit, ulla ratione laedatur
aut iniusto limite coarctetur. Immo prae oculis habendum est, ne
proprietas nimis minutatim secta dissipationi potius assimiletur et
sociale corpus enervet. Denique suavitas vitae mediocritatem ali-
quam sibi vindicat, quae virtutis propria est, nempe ut a prae-
scripto rationis sic temperetur, ut bonis moribus non noceat. Si
enim excessu suo animos emolliat et sensilibus voluptatibus affi-
gat, ad perfectionem socialem pertinere non poterit: siquidem finis
socialis in ordine morali praesertim situs est, ad quem proinde
referendum est quidquid societatem attinet.

113. Bona spiritualia. Huiusmodi bona ad scientiam et virtu-
tem revocantur, ex quibus proxime ordo moralis exsurgit. Quare
ad ea potissimum in civibus ac in tota republica promovenda, bene· .
fica auctoritatis actio incumbere debet, ita tamen, ut proprios limites,

