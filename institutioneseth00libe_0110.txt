106 ETHICA

Nam sicut in iudiciis speculativis, licet dentur plures veritates per se
notae, quae prima principia dicuntur, hae tamen optime revocantur
ad unam, quae proxime fluit ex idea entis; sic in iudiciis practicis,
licet dentur praecepta, quae ratiocinatione non egent, tamen haec
quoque reducenda sunt ad supremum aliquod praeceptum, quod
proxime fluat ex idea boni. Sicut igitur in primo ordine supremum
principium est: Non potest idem simul esse et non esse; sic in se-
cundo est: Bonum estprosequendum‚ et malum vitandum. Secus
lex naturalis, quae praeceptis rationis practicae continetur, non es-
set una. « Omnia ista praecepta legis naturae, ait S. Thomas, in
quantum referuntur ad unum primum praeceptum, habent rationem
unius legis naturalis (1). »

Obitc. ΙΙ. Philosophi valde dissentiuntin determinando quodnam sit
primum principiumlegis naturalis. Ergo signum est huiusmodi prin-
cipium detegi non posse. Prob. antecedens. Hobbes pro primo prin-
cipio iuris naturae statuit: Quaerendam esse pacem, si haberipossit;
aut si non possit, comparanda esse auxilia belli. Thomasius: Fa-
cienda esse‚ quae vitam hominis reddunt maoeime diuturnam ct
felicissimam,· vitanda pariter· iis opposita. Grotius et Puffendorfius
ad principium socialitatis confugiunt: Homini nimirum, quantum
in ipso est, colendam esse et servandam socialitatem. Ut vero de
recentioribus aliquid attingatur, Emmanuel Kant principium, quod
quaeritur, in actione a priori reposuit seu in actione quae fiat unice
propter legem rationis, sine ullo respectu ad empiricos effectus uti-
litatis aut damni. Atque eiusmodi principium, quod imperativam ca·
tegor-icam appellavit, ita expressit: Sic aye, ut lece, quam voluntati
tuae praestituis, valer-e possit pro generali norma operandi (2).
Cousin: Ens liberum, mane liberum (3), Damiron: Eoolutionemple-
nam omnium facultatum, tamquam· primum praeceptum, ex quo
reliqua fluerent, decreverunt. Denique Fichte pro morali omnimo-
dam independentiam; pro iure sociali hoc principium constituit: Di-
lige te super· omnia, et alios homines propter· te.

R. Transeat antecedens, et neyo consequens. In primis enim fal-
sum est, omnes philosophos hac in re dissentire. Nam Scholastico—
rum fere omnium magna fuit consensio, quibus multi e recentioribus
adhaeserunt. Deinde, quidquid sit de discrepantia philosophorum, ex
ea inferri nequit rem, circa quam versatur, esse incertam, secus
multa corruerent, quae tamen sunt certissima.

(1) Summa th. 1.· 2²12 q. XCIV, a 2 ad Lm
(2) Critica [eat. practicae pars Ι, 1. 1, c. 1, ἓ 7.
(3) Com-s a‘Hist. de phil. mor. leg. Ι.

