42 ETflicA

rarentur, neque execratione et supplicio sed tamquam decora gesta
laudibus et, si superis placet, praemio etiam digna fierent?

Breviter: leges humanae non hoc ipso, quod leges sunt, iustae
sunt, sed iniquae etiarn esse possunt. Ergo non sunt suprema nor-
ma bonitatis et iustitiae, sed supra se altiorem normam habent,
cui conformari debent, ut iustae habeantur.

33. ΡΒΟΡΟΞῙΊἾΟ 3². Non omnis· actionum humanarum moralitas
pendet a libera Dei voluntate.

Prob. Plurium actionum humanarum moralitas immutabilis est.
Atqui quod est eiusmodi, a libera Dei voluntate non pendet3siqui-
dem haec in effectibus, quos producit, contrarium facere potuisset.
Ergo non omnis actionum humanarum moralitas pendet a libera
Dei voluntate. Et sane quis est a ratione sic alienus, ut non sen-
tiat mentem sensibus subiicere, non servare fidem, parentes aut
Deum contemnere, ius alienum eripere, turpia esseper se, atque ita
ut in bona et honesta commutari non possint? Contra vero alteri
benefacere, parentibus obtemperare, Deum colere, stare pactis, et

cetera eiusmodi ita esse recta et honesta, ut in prava et inhonesta
converti prorsus nequeant?

Deinde divina voluntas bonitatem vel malitiam actionibus im-
partire non posset, nisi ante praesumatur bonum esse et honestum
Deo praecipienti parere, turpe et illicitum reluctari. Hoc non prae-
supposito, actio manebit indifferens , etiam post Dei iussum vel
prohibitionem. Ergo Puffendorfius sibi contradicat necesse est, cum
nequeat adstruere divinam voluntatem ut primam radicem et fon-
tem moralitatis, quin simul fateatur, aliquid reperiri, quod ante li-
beram Dei voluntatem ceu bonum aut malum sit admittendum.

Tertio, homo natura sua finem aliquem, sibi convenientem ha·
bere debet. Repugnat enim divinae sapientiae ut res proprio fine
careat, aut finem habeat suae naturae contrarium. Cum igitur hic
finis naturaliter homini conveniat; naturaliter etiam ei convenit se
ad finem illum promovere, atque ea sectari quae ad eumdem adi-
piscendum iuvant. Tum quoque conveniens homini est ceteros ap-
petitus, qui eius voluntatem ad alia bona fini reluctantia pelliciunt,
refraenare, eosque submittere mentis imperio. Oppositum vero ef-
ficere, inconveniens homini ac turpe est. Inspecta igitur natura
hominis, aliqua comperiuntur, quae eidem necessario conveniunt;
alia autern, quae necessario discrepant. Prima dicuntur bona, se-
cunda vero mala. Non igitur a libera Dei voluntate multoque mi-
nus ab ullo alio mutabili principio, omnis actionum humanarum
bonitas vel malitia, seu earumdem, moralitas, pendet.

