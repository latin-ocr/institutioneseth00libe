24 ’ ETHloA

PROPOSITIONES.

17. Paoposmo La Felicitas nort consistit in voluptate.

Probatur. Duplex voluptas considerari potest: corporea quae ex
rebus sensibilibus, et incorporea quae ex bonis spiritualibus carpi-
tur. In neutra potest felicitas, quae supremum sit bonum hominis,
constitui. Et sane si de corporea sermo est, nequit aliter in ea reponi
felicitas, nisi homine ad gradum belluarum deiecto. Nequit enim sum-
mum bonum in re sensili constabiliri, nisi pro ente, quod praeter sen-
sum, nihil habeat praestabilius. Quantum igitur in homine certa est
animi mentisque exsistentia, atque huius prae sensu nobilitas; tanta
luce clarescit falsitas Epicurei commenti. Ut nihil dicam de turpitu-
dine, brevitate, oppositione, vicissitudine, ceterisque defectibus, qui-
bus voluptas sensuum abundat, quae omnia a vera felicitate abesse
debent. Sed ut facilius res innotescat, quis est ita moribus dissolutus,
ut optione proposita: velitne tantum voluptate tabescere, an virtu-
tem et scientiam voluptati conz'un9672e, primum ex his optatis seli-
geret? Quod si nemo est tam effrons, ut praeter voluptatem non aliud
etiam optabile esse fateatur; perspicuum profecto est felicitatem in
ea collocari non posse. Nequit enim felicitas in re collocari, quae
per se plene non expleat appetitum.

Nec quidquam proficeret, qui corporeis reiectis, ad spiritualem de-
lectationem confugeret. Nam, ut omittam ceteras qualitates proprias
finis ultimi, quae huic etiam desunt; id unum satis est animadvertere:
delectationem, quaecumque sit, non esse obiectum ad quod adipi-
scendum nitimur, sed effectum dumtaxat et naturale consectarium

adeptionis obiecti.Quare constitui nequit ut finis actionis, quin rerum
et rationis ordo turbetur. Praeterea, si delectatio spiritualis felicitatem
constitueret, ratio esset propter quam cetera bona appetuntur. Ergo
etiam bonum honestum propter delectatlonem appeteretur. At nemo
non videt, bonum honestum, si propter delectationem appetatur,illico
a sui natura desciscere. Eiusmodi enim est, ut non alia de causa
optandum sit, nisi quia decet, etiamsi nullam animo voluptatem af-
ferret.Quare,etsi nos iuxta naturae ordinem de adeptione boni honesti
delectari possimus; valde tamen praeposterum esset, si ad eiusmodi
delectationem bonum ipsum honestum referremus. Sic qui virtutem
exercet, recte de exercitio hoc gaudebit, neque idcirco vituperari po-
terit, at vehementer vituperaretur; si propterea se virtutem exercere
diceret „ quia voluptatem aliquam inde decerpit. An tibi placeret,

