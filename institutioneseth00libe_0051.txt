CAPUT 11. DE OPERATIONE HUMANA PROUT ORDINATUR IN FINEM 47

telligi potest; prout nempe a Robinet‚ vel a recentibus Phrenologis
explicatur. Ille, Sensismi elapsi saeculi deliriis exagitatus, iudicium,
quo bonum a malo discernitur, sensui cuidam interno tribuit, cete-
ris quinque exterioribus analogo. Ait enim auctorem naturae nobis
indidisse dispositionem quamdam probandi nonnullas actiones, at-
que alias reprobandi. Hanc dispositionem, quam instinctum moralem
appellat, non esse aliud nisi sensum quemdam interiorem, qui opti-
me assimilatur gustui dulcis et amari. Eius vocem esse promptam,
facilem, infallibilem, nec ab idea ulla aut ratiocinatione anteverti.
Tum organum ei constituit, quod morale nominat. Et quamvis igno-
tum sit ubi resideat, tamen probabile putat illud reponi in fibris qui-
busdam moralibus, in cerebro exsistentibus, quae relationem habe-
ant cum organo visus et auditus· Obiecta enim, quae hos sensus
impellunt, honesta aut turpia a nobis potissimum iudicantur (1).

Huic affine est commentum Phrenologorum, apud quos in Gallia
materialismus‚ a philosophia propulsatus, indecorum sibi asylum
invenit. Hi diversas facultates morales per totidem humanae cal-
vae protuberationes et cerebri conformationes explicant3 a quibus
illae dependeant in operando, ut visus ab oculo, et auditus ab aure.
Exinde singulos homines ad actionem unam potius, quam aliam,
exserendam vim sortiri sic, ut ad eas necessitate organorum et con-
flictu mutuo propensionum‚ iis affixarum, determinentur. Quare, fa-
talismo quodam invecto, moralitatem omnem e medio pellunt, ac
vel atrocissima facinora excusant.

His explicatis nullo negotio thesis propositae veritas innotescit.
Nam Robineti opinatio, tota quanta est, in Sensismo fundatur, quem
late in Psychologia refutavimus. Insania vero Phrenologorum, prae-
ter sensismum, fatalismum inducit, discrimine inter bonum et malum
prorsus ablato (2). Sed, ut generatim rem demonstremus, dicimus

(1) De Za nature, liv. V.

(2) Quoad vanitatem Phrenologiae recole quae diximus in Psyelzologyicc c. Ξ,
art. 52. Nihilominus hic per transennam adiicimus auctoritatem Magendie, qui
licet in sua physiologia non parum materialismum oleat, tamen de craniologico
systemate sic scribit; « Le Phrenologia pseudo-science de nos jours, comme e-
taient naguere 1⁷astrologie,1a necromancia l'alchimie, pretend localiser dans le
cerveau les diverses sortes de memoires; mais ses efforts se reduisent a des
assertions, qui ne soutiennent pas un istaut l'exarnen. Les cranologues, a la tete
desquels est le docteur Gall, vont beaucoup plus loin,· ils n’aspirent a rien moins
qu’a determiner les capacites intellecttielles par la conformation des emines, et
surtout par les saillies locales qui s'y remarquent.Un grand m'athematicien offre
certaine elevation non loin de l'orbite. C'est la, n'en doutez point, s'lu'est l'orga-
ne du calcul. Un artiste celebre a telle bosse au front. C'est la qu'est le siege de

