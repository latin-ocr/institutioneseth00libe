s

'lt'

CAPUT 11. DE OPERATIONE HUMANA PROUT oRmNATUR ‘IN FINEM 49

ipse etiam sensum moralem appellat, sed significatione a Sensistis
longe diversa. Ipsam enim ab intelligentia et ratione quidem distin-
guit, at longe praestantiori natura donat, quam qua ornatur sensus
communiter dictus. Immo ceteris omnibus facultatibus diviniorem
dicit, utpote quae totam hominis vitam suprema quadam potestate
moderetur (1). Huic sententiae suffragari videtur fere universa Sco-
tiae Schola; quae, ut in Metaphysica‚ sic etiam in Morali instinctum
quemdam caecum ad iudicandum obtrudit. Quare per ipsam iudicia
practica circa bonum et malum morale non tribuuntur intellectui
essentiam et relationes rerum detegenti‚ sed peculiari cuidam facul-
tati, ex impulsu tantum naturae operanti; quam proinde sensum
moralem nuncupat.

Doctrina haec transfert in Ethicam iudicia illa caeca et irratio—
nalia , quae a nobis reiecta sunt in Metaphysica. At repugnantia
utrobique est eadem. Iudicium enim, sive de veritate speculativa
sive de practica, proferri aliter nequit, nisi perceptione convenien-
tiae vel discrepantiae idearum, quae affirmatione coniunguntur, vel
negatione separantur. Id vero si fiat, iam iudicium illud non vi in-
stinctus profertur, sed vi motivi evidenter apparentis. Sensus igitur
moralis, qui caecus sit et impetu tantum subiectivo operans, non mo-
do gratis sed contra naturam iudicii et animi cognoscentis adstruitur.

Praeterea, doctrina haec rationem scientiae a Morali prorsus ab·
scindit. Nam in eius effatis fidem dumtaxat, voci naturae praesti-
tam, relinquit, at evidentiam ab eaque ortam certitudinem removet.

39. PRoposiTio 3³. Iudicium moralitatis nonnisi acl intellectum
et rationem pertinet.

Prob. Iudicium boni moralis,cum in relatione quadam internoscen-
da consistat, actus est intelligentiae proprius, quae ad verum non
modo speculativum sed etiam practicum ordinatur. Quod si quan—
do haec relatio statim et per se non pateat, sed, ut cetera mediata
iudicia, ex variis inter se conferendis ideis detegi debeat; ratiocina-
tionis usu innotescet, ac proinde eius notitia ratione comparabitur.

Praeterea, ratio moralitatis nonnisi accidentalem differentiam
adiungit veritati speculativae, nempe ordinationem ad opus. Sed
accidentalis differentia obiecti non postulat diversam facultatem.
Ergo moralitas ab eadem facultate attingitur, a qua attingitur veri-
tas speculativa. Sed haec attingitur ab intellectu et ratione. Ergo
ab intellectu et ratione attingitur etiam moralitas.

Hoc argumento S. Thomas demonstrat intellectum practicum non

(i) Philos. Mor. Instit. compend. lib. Ι.
LIBERATORE— Ethica et Ius naturae. 4

