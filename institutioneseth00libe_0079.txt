CAPUT 11. DE OPERATIONE HUMANA PROUT ORDINATUR IN FINEM 75

ordine morum, seu prout virtutem aut vitium constituunt. Sic sum-
ptus habitus definiri potest: Qualitas qua subiectam disponitur·
ad bene vel male operandum.

76. Quid virtus. Virtus generatim exprimit quandam potentiae
perfectionem. Et quoniam potentia, ut talis est, ordinatur ad ac-
tum; eius perfectio in hoc consistit, ut actui propinquior efficia-
tur , atque ad ipsum eliciendum, quoad fieri potest, determinetur.
Hinc potentiae, quae ex necessitate agunt, cum sint vi naturae,
determinate ad unum in operando, per se virtutes vocantur. Sic
. dicitur virtus ignis, virtus plantae, virtus equi, et ita porro. At
potentiae rationales, quae indeterminationem quamdam habent re-
spectu plurium, egent habitibus, ut ad partem unam prae alia in-
flectantur. Hi etiam virtutes appellantur, sive ad partem cogno-
scitivam pertineant, ut scientia, sive ad partem appetitivam , ut
liberalitas. Sed strictiore sensu nomen virtutis competit habitibus,
quae partem appetitivam exornant, his enim homo dicitur sim-
pliciter bonu8; cum contra habitibus intellectualibus dicatur bonus
secundum quid, nempe bonus philosophus vel bonus mathematicus.
Et ratio est quia habitus appetitivus non modo disponit ad actum,
sed etiam inclinat ad rectum usum illius dispositionis; cum usus
potentiarum a vi appetitiva dependeat. Sic potest quis male uti sua
scientia vel arte; at nemo potest male uti sua iustitia.

Hinc virtus moralis definitur a S. Augustino: Βοηα (finalitas men-
tis, qua recle vz'vitar et nemo male utitur (1). Dicitur mentis, ut in—
dicetur subiectum,nempe animus, licet respectu potentiarum quibus
instruitur. Additur bona qualitas, ut exprimatur tum perfectio ,
quam virtus affert, tum genus huius perfectionis. Nam virtus est
conveniens dispositio animae, sicut pulcritudo et sanitas sunt de-
bitae dispositiones corporis. Inhaeret autem per modum qualitatis,
curn sit habitus, qui, ut in Metaphysica dictum est, ad genus qua-
litatis refertur. Denique reliqua vocabula qua recte vivitur et nemo
male utitur, exprimunt ordinem ad actum, sub duplici respectu
proprio virtutis moralis , quatenus nempe non modo inclinat ad
bonam operationem, sed etiam ad bonnm usum.

77. Quid vitium. Dispositio contraria virtuti est vitium , quod
est habitus malus; et generatim consistit in hoc, ut subiectum,
quoad operationem, aliter disponatur , quam eius natura poscit.
‚Cum vero natura hominis sit rationalis, vitium in genere morum,
in tantum homini repugnat, in quantum repugnat rationi. Hinc vi-
tuperationis ductum est nomen.

. (1) Contra Iulianum, lib. IV, c. 3.

