CAPUT 11. DE SOCIETATE cxvnn 239

Saepe media, quae consequutionem finis alicuius promovent, sunt
altioris ordinis, quam ille finis. Atque id propterea contingit, quia
finis ille non est adaequatus, et potius se habet instar effectus
partialis, aut materiae perficiendae. Sic religionis exercitium ma-
gnopere confert ad perfectionem et pacem societatis politicae, et
sub hoc respectu rationem habet medii. Attamen ‚ quia non ad
scopum hunc proprie et per se dirigitur, sed maxime ad cultum
et obsequium Dei; idcirco ad altiorem ordinem spectat, et in tan-
tum societas politica ipsum exigere potest a sociis, in quantum
ius suum subordinat superiori auctoritati, nimirum religiosae, quae
directe et per se in ordine illo operatur. Idem cum proportione
contingit de interno ordine moralitatis. Hic forma est, quae per-
ficit actum externum, at per se ad exornandum animum fertur
et ad finem ultimum alterius vitae. Quare altius evehitur, quam
civilis societas, quae directe vim non habet nisi in ea, quae exterius
hominem afficiunt et ambitu praesentis tantum vitae continentur.

ARTlCULUS IV.

De structura societatis politicae.

47. Argumentum. Explicata origine a qua procedit, et explicato
fine, ad quem tendit civilis societas, explicanda nunc sunt elementa,
ex quibus coagmentatur. Qua in re, distinctionis et claritatis gra-
tia, separatis propositionibus innuemus, quae rectae institutioni vi-
dentur esse necessaria et captui tironum magis accommodata.

PROPOSITIONES.

48. PROPOSITlo 1³. Elementa essentialia societatis sunt multi—
tudo et auctoritas seu subditi et superior.

Prob. Societas est corpus unum,vlicet non physicum, sed mo-
rale3 tum etiam est coetus plurium pacificus et ordinatus. At vero
in corpore, quod vera unitate gaudeat, sicut necesse est dari par-
tes, quae uniuntur, sic etiam oportet dari principium quod partes
uniat; et in coetu pacifico et ordinate, sicut requiruntur personae
quae pace et ordine perfruantur, sic poscitur principium, quod
pacem illam, seu consensum voluntatum et operationum gignat.
Ergo haec duo elementa essentialiter ad societatem pertinent, et
sine ipsis societas ne mente quidem concipi potest. Iamvero partes
quae in societate uniuntur, et personae quibus coetus eius coa-
lescit, appellantur multitud0; principium, gignens unitatem in eo
corpore, et procurans ordinem in illo coetu, appellatur auctoritas.

