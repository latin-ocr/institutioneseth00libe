122 ms NATURAE <PARS 1. 1us inmvaAL-iz

saltem consentanea. Quod quidem importat, ut creatura rationalis
ordini, a divina sapientia dictato ‚ eique per rationem proposito,
subiecta intelligatur. Atque hinc effici diximus, ut iura ab officiis
limites accipiant; nec ambitus, in quo iura spatientur, cogitari po-
test, quin ante intelligantur officia , quae subiectum adstringunt,
et quibus nulla ratione noceant.

17. officiorum triplex genus. Cum ordo in rerum relationibus sit
positus, ex his officiorum varietas et praestantia diiudicatur. Quare,
pro diversitate termini, quem homo suis operationibus spectat, di—
versa exstant officia; ex iisque illa praestantiora duci debent, quae
altioribus respondent relationibus. Iamvero nonnisi triplicem ter-
minum homo spectare potest‚dum operatur: nimirum Deum, seipsum
ceteros homines. Et sane si perfectio operationum moralium in hoc
cernitur, quod ordinem naturae sequantur; entia illa dumtaxat
actionis termini esse possunt, quae finis rationem habenta At vero
id in primis Deo competit3 qui ut primum principium, sic etiam est
ultimus finis rerum omnium. Creatura igitur rationalis, si opera-
tiones suas, ordini accommodare velit; Deum pro termino habere
debet, atque ideo quoad illum diversis urgetur officiis, quae in se-
quenti capite declarabimus, Deinde alter adspectabilis mundi finis
in ipso homine positus est; ad eius enim utilitatem res, quae mundum
exornant, conditae a Deo sunt. Homo igitur, iuxta ordinem a summo
Opifice constitutum, se etiam respicere debet tamquam terminum
suarum operationum ; ac proinde officiis adstringitur erga seipsum.
Denique, cum haec argumentatio pro aliis etiam hominibus locum
habeat, quibuscum naturae similitudine convenimus; ordo iubet
ut in iis quoque rationem finis ac personae dignitatem revereamur.
Hinc novus exsurgit terminus operationum nostrarum, ac proinde
tertium officiorum genus, Completa igitur partitio, a termini di-
versitate desumpta, triplex officiorum genus suppeditat, quibus aut
erga Deum, aut erga nos, aut erga alios homines devincimur.

18. Num in homine dentur officia erqa bruta, aut cetera entia
ratione destituta. Ahrens nos adstringit officiis erga bruta animalia,
quibus iura tribuit (1). Damiron vero universam naturam Dei fi—
liam sororemque hominis et sociam appellans, mutua iura et officia
inter nos ac res omnes ratione destitutas intercedere autumat (2).

Vide hominis benevolentiam! Amore erga ceteros homines non con-
tentus, oves etiam atque arbores sororum loco recipit ac fraterna

(1) Com-s doe droit nat. 2 partie, spec. 1, divis. ch. 2.
(2) Dc ἰα mos-alc, t. 1, ch. 2.

