36 ETHICA

R. Nescio an aliter Epicurus loqui potuisset. At idnon tam Ge·
nuensi, quam temporibus, in quibus versabatur et quibus indulgebat,
imputandum est. Sensistarum enim philosophia se in Italiam etiam
propagarat; nec metaphysicam tantum, sed, ut consequens erat, e-
thicam quoque vitiaverat. Sed ut ad difficultatem veniam, ecquis non
videt, illam non modo naturae hominis sed factis etiam valde detra-
here virorum honestorum, ex quibus iudicium rerum peti debet? Nam
natura hominis duo elementa complectitur: corpus et animum, sensum
et rationem. Iamvero, ut alias dictum est, quamvis appetitio sensilis,
quae non perspicientia ordinis sed instinctu tantum ducitur, ad vo-
luptatem et doloris carentiam tendat ; rationalis tamen appetitio ‚
quae dictamen intelligentiae sequitur, ad obiectum tendit, quod omni-
no propter se appetendum est, quin ad voluptatem vel aegritudinis
carentiam referatur. Atque id ipsa experientia confirmat: frugi enim
homines et laude digni virtutem propter virtutem ipsam volunt, eam-
que implicite vel etiam explicite ad Dei gloriam dirigunt. Si contra,
epicureo more, virtutis exercitium ad doloris carentiam referrent,
non approbatione sed vituperatione dignarentur, et boni esse desi-
nerent. Ordinem enim obiectivum subiectivo subiicerent, nec ad
rationis praescriptum, sed iuxta caecum naturae impetum opera-
rentur.

Obilall. Ordo moralis bonum est rationis. Sed homo sensu etiam
constat, qui ad longe diversa bona relationem habet. Haec igitur
etiam in hac vita consequi necesse est, ut homo, quantum possit,
beatitate fruatur. Et sane, etiamsi ordo moralis servetur; tamen ne-
gari nequit quin inclinatio supersit ad illa alia bona, quae sensibi-
litatem respiciunt. Nisi ergo haec etiam habeantur, ad aliud natura
tendet3 ac proinde finem et felicitatem, sibi convenientem, assequuta
esse dici non potest.

R. Ex iis, quae superius dicta sunt, obiectionis huius vanitas facile
patet. Nam bonum summum, quod beatitatem proprie dictam consti-
tuat, in hac vita nequaquam consequimur. Sermo igitur tantum esse
poterit de beatitate imperfecta3 quae in adeptione illius boni consistat,
quod pro vitae praesentis statu maximum sit ac prae ceteris naturae
nostrae proprium. Iam vero bonum maximum et proprium pro qua-
que natura illud est, quod supremaeeius inclinationi respondet. Su-
prema autem hominis inclinatio ea est, quae rationem consequitur·
Ceterae igitur propensiones, quoniam huic supremae subduntur,
mensura quadam expleri exigunt, quatenus ei consonent vel saltem
non adversentur. Quapropter, si quando rationalis propensio postu-
lat ut alicui ex inferioribus non satisfiat; idipsum consentaneum na-

