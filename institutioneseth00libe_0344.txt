340 lus NATURAE - PARS 111. lus INTERNATioNALE sEu GENTiUM

quibus coalescit; nequit profecto his detrimentum serre, ut bene
de aliis mereatur; modo detrimentum hoc non sit tam leve, et
bonum, quod aliis affertur, non sit tam praestans, ut recta ratio hoc
illi anteponendum suadeat. At, excepto 1100 casu, regula generalis
illa est quam innuimus. Quamquam enim homo individuus , qui
suimetipsius estdominus,possit cum magnalaude iacturam bonorum
et vitae etiam facere, ut aliis opituletur (1); id tamen in personam
moralem societatis transferri nequit, nisi explicitus sociorum 0011-
sensus accedat. Quod si consensus hic desit; nefas est populorum
rectoribus, cives, quorum incolumitati consulere debent, ad grave
detrimentum subeundum cogere, ut aliis gratificentur; cum boni
socialis non sint domini sed curatores, nec heroicae virtutis exer-
citium a subditis exigere possint.

Hinc generatim limites beneficentiae erga alias gentes, ab of-
ficiis prospicendi bono propriae nationis sumendi sunt. Quoties
igitur huius iactura timenda non est, debet profecto natio quaevis
alteri opitulari, quae forte gravi aliqua indigentia vel calamitate
prematur, etiamsi leve aliquod incommodum aut periculum subi-
tura sit. Hinc si quando intercidat ut gens contermina intestino
et civili bello laceretur, ita ut ad certum interitum ruat, aut eam
iniuste praepotens hostis invadat;internationalis caritas iubet ut
vicinae gentes, eo modo quo possunt, opem serant, ipsamque e
periculo eripiant; praesertim si genS, quae aggressionem patitur,
auxilium illud imploret. Quod dum faciunt, sibi etiam consulunt;
malum enim vicinorum nequit ita se cohibere, ut in alios deinde
non propagetur. Quod valet contra ineptum illud principium de non
interventu, quod nonnulli iuris naturalis corruptores, invita natura,
obtrudere satagunt. Huiusmodi principium, rationi plane repugnans,
damnatum est Pontificio oraculo his verbis : (< Abstinere non pos-
sumus quin, praeter alia, deploremus funestum 'ac perniciosum prin-
cipium, quod vocant de non interventu, a quibusdam Guberniis haud
ita pridem, ceteris tolerantibus, proclamatum, et adhibitum etiam cum
de iniusta alicuius Gubernii contra aliud aggressione agatur 3 ita ut
quaedam veluti impunitas ac licentia impetendi ad diripiendi aliena

(1) Praeclare Tullius: « Magis est, inquit, secundum naturam pro omnibus
gentibus, si fieri possit, conservandis et iuvandis maximos labores molestiasque

suscipere, imitantem Herculem illum, quem hominum fama beneficiorum memor,
in concilio caelestium collocavit3 quam vivere 111 solitudine non modo sine ullis
molestiis, sed ctiam in maximis voluptatibus,abundantem omnibus copiis, ut
excellas etiam pulcritudine et viribus. Quocirca optimo quisque etsplendidissimo
ingenio longe illam vitam huic anteponit. » De offic. 1. III, cap. 5.

