CAPUT 11. DE SOCOETATE cxvxm 251

gubernabatur. Nequit enim totum aliquod in totum aliud perfectius
commutari, quin hoc ipso partes etiam, quibus totum illud consta-
bat, novam perfectionem suscipiant. Sicut igitur multitudo praeviae
societatis in novam multitudinem, magis perfectam, transit; sic
idem dicendum est de auctoritate. Titulus igitur, auctoritatem poli-
ticam in subiecto aliquo determinans, naturali cursu, est ius prae-
exsistens, quod ceteris praevalet respectu ordinis producendi in
nova conditione, quam induit multitudo. Immo, si res intime per-
pendatur illa ipsa iuris praevalentia per se auctoritatem constituit
pro nova forma, in quam societas successive se explicat. Aucto—
ritas enim aliud non est quidquam , nisi ius ponendi ordinem in
” multitudine. Utcumque autem multitudo varietur , ius illud idem
per se manet ; et tantum novum modum operandi manifestat, prout
novae relationes manifestantur in corpore sociali quod informat.

Hinc si primitivum germen quaeratur , ex quo ordine naturae
politica potestas originem ducit, illud nonnisi in ipsa auctoritate
domestica reperietur. Sicut enim familia, adhuc independens, semen
est civitatis futurae , ac famulorum et operariorum comitatu iam
civitatem quamdam praebet inchoatam et veluti vagientem; sic
paterfamilias, qui ei dominatur, non modo auctoritate paterna in
filios gaudet, verum etiam ius possidet ordinandi totam multitu-
dinem, quae familiam illam utcumque componit. Haec auctoritas,
quae domestica dici potest, mox in patriarchalem et paulatim in
politicam convertitur, prout ipsa domus vel familia, succrescenti-
bus nepotibus et famulis et colonis, in tribum, in populum, ac tan-
dem in perfectam societatem civilem transformatur. Quare in quavis
familia independente pater est, ut ita dicam, rex inchoatus, et veluti
infans respectu maturae aetatis. Essentia in eo tota est, sed non-
dum evoluta; quia nondum explicatus est organismus , in quem
vim suam exerceat. En primigenia et naturalis origo concretae
potestatis civilis ; quae, ad primam radicem quod attinet, cum pa-
terna auctoritate confunditur, ac proinde ex hac etiam parte im-
mediate procedit a Deo, ex quo, ut ait Apostolus, omnis paterni—
tas in caelo et in ter-ra nominatur (1).

Brevi: cum a societatis conceptu et exsistentia ius ordinandi mul-
titudinem demi nequeat, necesse est ut illud ipsum quod natura-
lem originem tribuit concretae societati, tribuat etiam naturalem
originem concretae potestati. Atqui primum familiae competit. Ergo
familiae competit etiam secundum. Quare sicut multitudo civilis est

(1) Ad Ephesios , 111, 15.

