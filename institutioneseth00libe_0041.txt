213³: J .

CAPUT 1. DE FINE OPERATIONIS HUMANAE 37

turae erit eique commodum. Quod si in hoc non plena quies et integra
ex omni parte inclinationis naturalis expletio habetur, id mirandum

· nemini est, siquidem non de fine ultimo ac felicitate completa, sed de

fine intermedio ac felicitate incompleta agitur. Porro, quemadmodum
felicitas plena poscit ut nihil ultra appetendum supersit, sed omnis
propensio naturae, quae in statu illo viget, saturetur, sic imperfecta
felicitas, hoc ipso quod imperfecta est, cum ulteriori propensione,
immo cum doloribus et defectibus optime sociatur.

Haud tamen inficior, quo magis dolores hi minuantur et cetera
augescant bona(modo ordini morali, qui proprie felicitatem prae-
sentis vitae constituit, non contradicant), eo melius naturam hu-
manam , prout composita est, se habere. Sed id verum est non
quoad substantialem, ut ita dicam, felicitatem hominis, sed quoad
accidentalia quaedam , quae felicitatem quodammodo amplificant
sed non constituunt. Atque hoc sensu, minus proprio, solent infe-
lices appellari, qui terrenis bonis fere omnino carent, aut magna
quadam calamitate premuntur. Qui tamen si, virtute animi caren-
tiam illam bonorum aut calamitatis tolerantiam ad ordinem mo-
ralem in se confirmandum et augendum flectunt; longe feliciores
putandi sunt iis, qui consimili virtute carentes ceteris bonis infe-
rioribus abundant.

Audiatur S. Thomas, c< In hac beatitudine imperfecta requiritur
congregatio bonorum sufficientium ad perfectissimam operationem
huius vitae (1). » Et alibi rem distinctius explicans ait: « Ad bea-
titudinem imperfectam, qualis in hac vita potest haberi, requirun-
tur exteriora bona, non quasi de essentia beatitudinis exsistentia,
sed quasi instrumentaliter deservientia beatitudini, quae consistit
in operatione virtutis. Indiget enim homo in hac vita necessariis
corpori, tam ad operationem virtutis contemplativae, quam etiam
ad operationem virtutis activae, ad quam etiam plura alia requi-
runtur, quibus exerceat opera activae virtutis. Sed ad beatitudi-
nem perfectam, quae in visione Dei consistit, nullo modo huius-
modi bona requiruntur. Cuius ratio est, quia omnia huiusmodi bona
exteriora vel requiruntur ad sustentationem animalis corporis,
vel requiruntur ad aliquas operationes, quas per animale cor-
pus exercemus, quae humanae vitae conveniunt. Illa autem per-
fecta beatitudo, quae in visione Dei consistit, vel erit in anima
sine corpore, vel erit in anima corpori iuncta, non iam animali,
sed spirituali: et ideo nullo modo huiusmodi exteriora bona re-

. (1) Summa th. 1.· 2.“ q. 111, a. 3 ad 2.

