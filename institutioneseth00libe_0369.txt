CAPUT 111. DE SOCIALI UNITATE GENTIUM 365

imprimit3 tum quia singularum gentium cognitionem ac proinde
desideria dilatat, tum quia sociarum additamento vires cuiusque
gentis maximopere amplificat et omnium concursum ac mutuam
aemulationem creat. At motus, ut in bonum, sic etiam in malum
ferri potest, concursus vero plurium facile ad debiliores concul-
candos et proterendos adducit. Utrumque breviter enuncleabo, post-
quam progressus ideam a fallaciis quorumdam liberaverim.

Sunt non pauci, pantheisticis deliramentis imbuti, qui motum ge-
neratim acceptum cum progressu confundunt; ac, modo societas
utcumque incitetur, eam progredi arbitrantur. Quem errorem ut
tueantur, aliud absurdum addunt, progressum esse fatalem, ac non
posse genus humanum, nisi progrediendo, moveri. At mirum est
quantopere in hoc a veritate delirent. Ut enim experientiam omittam,
quae gentes, ante cultissimas, postea in profundam barbariam cor-
ruisse saepe testatum certe nulla sunt rationis principia, quae il—
lorum opinionem probatu dignam efficiant. Nam etsi, iuxta Leibnitii
pronuntiatum, praesens, genitam eae transacto, gravidum estfactum,-
tamen id non aliud importat, nisi causas et effectus inter se con-
necti sic, ut hi semper in illarum viribus et proxima dispositione
rationem sui sufficientem inveniant. At nequaquam includit, nec
includere potest, necessitatem assidue deveniendi ad meliorem
statum, ita ut futurum transacto iugiter praestet.

Atque id verum est etiamsi a libertate humana cogitationem ·
abstrahamus, cum optime contingere possit ut causae etiam ne-
cessariae gignant effectus prioribus deteriores, sive propter effoetas
vires, quae assiduitate actionis debilitentur, sive propter impedi-
menta, quae sorte efficacitati earumdem obiiciantur. Quod confir-
matur analogia naturae corporeae, in qua videmus res non paucas
statim post nativitatem arescere aut gradatim corrumpi, alias vero
postquam ad maturitatem pervenerint, continuo tabescere, atque

ad dissolutionem et mortem pedetentim declinare.
Quid vero dicendum erit, si libertatem addamus, qua, ut homines

individui, sic etiarn nationes et totum humanum genus instruitur ⁶3
Profecto mutabile ingenium huius causae, quae proprie actiones
hominis vel elicit vel imperat, et ipsum influxum causarum na-
turalium quadantenus moderatur , thesim adversariorum omnino
diruit. Libertas enim humana, ut in bonum, sic etiam in malum
flexilis est, ac, licet homo vi naturae ad perfectionem ordinetur,
tamen hanc naturae ordinationem saepe frustratur.

Nec melius quidquam is proficeret, qui, ad necessitatem pro-
gressus tuendam, divinam providentiam in medium afferret. Haec

