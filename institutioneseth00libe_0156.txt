152 IUS NATURAE - PARS l. IUS INDIVIDUALE

et gloriam implendo reperitur. Deus enim estfinis,quem spectat uni-
versa natura, quae nonnisi ad ipsum, tamquam ad optimum et per-
fectissimum bonum, tandem aliquando refertur. Cum igitur expresse
propter hanc nobilissimam causam operamur, divinamque gloriam,
quoad fieri potest, amplificare adnitimur余 tunc perfectissimo motivo
urgemur, quo praestabilius nullum excogitabitur.Sed eiusmodi prae-
scriptio non a rationalista Kant, sed a Paulo Apostolo profecta est.
qui nobis iubet ut omnia quae facimus, z'n Dei yloriam diripuimus-

Deinde, quicumque excellentiae gradus motivo illi Kantiano at-
tribui velit, non idcirco inferiora incitamenta tamquam actum detur-
pantia haberi debent3 modo sint huiusmodi ut ordinem rationis non
invertant. Sic spes suturae remunerationis aut aeternarum poenarum
metus optime animum impellere poterunt, ut bonum prosequatur, et
malum declinet. Nam si homo ad felicitatem tandem aliquando ca-
pessendam conditus est, eaque se dignum actibus suis efficere debet余
profecto actus huiusmodi, respectu felicitatis, se habent ut media
ad finem. At vero quis non videt nihil inordinatum aut praepo-
sterum esse in hoc, quod media propter finem adhibeantur? Ma-
xime vero id locum habet , si exinde praestantius operandi mo-
tivum, ne praecisione quidem mentis excludatur余 sed , eo prae
oculis retento, cetera tanquam adiumenta voluntatis admittantur.

Accedit, quod iste modus operandi consonat intentioni divinae余
cui si actio conformatur, inhonesta dici, sine impietate, non potest.
Et sane sapiens legislator idcirco praemia proponit, ut subditum
ad legi obtemperandum alliciat. Ita igitur moveri aliquando ad
legem servandam , ipsius legislatoris intentioni respondet. Ergo
modus hic agendi inordinatus dici nequis , quin ipse legislator
inordinationis accusetur. Idem dicendum est de metu poenarum.
Nam sanctio poenalis ideo legi coniungitur, ut ii, quibus lex fertur,
a transgressione deterreantur. Qui igitur ne poenam incurrat, fia-
gitium vitat ab eoque affectum retrahit, is profecto iuxta mentem
legislatoris operatur. Nequit ergo inordinationis argui, quin id
ipsi legislatori vertatur vitio. Videant itaque, qui secus putant, in
quas angustias ratiocinando se adigant.

Postremo, rem aversari quatenus mala est, iuxta ordinem profecto
est. Atqui in flagitioso opere reapse inest debitum poenae, in qua
malum procul dubio cernitur. Ergo exinde moveri ad ipsum opus
odio habendum, iuxta ordinem rationis est, licet longe melius sit
ex interna obiecti turpitudine, vel etiam nobiliore motivo ad scelus
fugiendum induci. At aliud est minori bonitate donari, aliud vero
nullam continere, aut etiam nota pravitatis inuri.

