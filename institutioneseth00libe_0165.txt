CAPUT 111. DE OFFICIIS HOMINIS ERGA SEIPSUM 16].

comparato, omnino desunt. Victoria enim, singulari certamine con-
quisita, non aliud patefacit, nisi fortunatum fuisse eum, qui vicit,
aut valentiorem viribus, aut magis in equestri arte peritum. Utrum
vero bonus et frugi sit et iniuste offensus ab alio; id nullo modo
probat. Qui autem duello honorem tribuunt, inepti omnino sunt ad
verum honorem iudicandum; cum plerumque effreni sint iuvenes,
leviter aut ne leviter quidem eruditi. Contra philosophi, quotquot
exstant, ac graves et honesti homines duellum reiiciunt, tamquam
ridiculum barbariae veteris monumentum.

Quod vero huiusmodi singulare certamen intrinseca turpitudine
vitietur, facile patet ex iis, quae dicta sunt superius, circa offi-
cium tuendi vitam. Si enim homo in vitam tum suam tum alienam
ius nullum habet; profecto iniquum est et iuri naturali repugnans,
certo periculo utramque directe exponere. At vero id fit per duellum.
Ergo haec insania duplici malitia intrinsecus vitiatur.

Solvuntur clgfficzcltates.

60. Obz'z'c. I. ex Ahrens, contra primam propositionem. Morum
honestas nullo modo consentit ut homo hominem scienter occidat,
utcumque necessitate adactus se tuendi. Nam secus adstruendum
esset hoc principium: Licere malum patrare, quia aller· malum
nohis inferre par-atus est. Hoc autem quam falsum sit, nemo non
videt, cum malum patrare nunquam liceat.

R. Adversarius in hoc ratiocinio laborat falso supposito. Subaudit
enim occisionem aggressoris, servatis legibus iustae defensionis,
morali malitia turpari. Hoc autem nemo concedet, siquidem inest
homini ius repellendi vim vi, nec ulla obligatione adstringitur con-
sulendi plus vitae alterius, quam sui. Potissimum quia is, qui
aggressionem patitur, invite et iniuria in discrimen adducitur, ag-
gressor contra prudens libensque se in illud coniicit. Fatemur igitur
nunquam licere malum morale; at malum morale esse negamus,
iniustum aggressorem interimere, ut piopriam vitam tueamur. Immo
addimus, contrariam potius opinionem moribus repugnare: si—
quidem iura nocentis iuribus innocentis anteponit, et conditionem
improborum hominum tutiorem efficiendo , viam sceleri latiorem

sternit.
Obiz'e. II. contra secundam propositionem: Saltem concedi debet,

licitum esse acceptare duellum , ab alio oblatum, ne quis timidi

et abiecti animi notam incurrat.
R. Quaero an aggressio patriae, aut aliud facinus armata manu

LinERATonE— Etlzica et Ius naturae. 11

