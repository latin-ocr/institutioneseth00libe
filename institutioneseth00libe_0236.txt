232 lus NATURAE - PARS 11. ms soeiALE

principio ad societatem adducuntur instinctu potius, quam ratione;
saltem valde confusam notionem habentes intentionis naturae, ac
proinde mediorum quae ipsis ad subveniendum indigentiis tum phy-

sicis tum moralibus in consortio civili praeparantur. At scientia su- ψ

perveniente quae reflexionem hominis repraesentat, idea illa fit
lucidior distinctiorque; atque ita cives, scopo quem societas spectat
declarato, adperfectionem consentaneam adipiscendam longe melius
disponuntur. Quod cum ita sit, diligenter curandum est ut scopus hic
rite determinetur, praesertim cum rationalistae hac quaestione val-
de abutantur ad societatis ordinem pervertendum.

43. opiniones variae. Qui ius naturae ante Kantium tractave-
runt, finem societatis civilis vel in salute publica , vel in tutela
lurium, vel in securitate interna et externa, vel in progressu na-
turae humanae, vel in copia bonorum externorum generatim posue-
runt. Quae effata saepe aut manca sunt aut ambigua, saltem nimis
vagantur et falsis interpretationibus ansam praebent. Emmanuel
Kant, hodierni Rationalismi auctor, sic finem civilem constituit: In-
nixus principio de absoluta hominis independentia, libertatem ho-
minis a ratione requisitam in hoc collocat, quod voluntas se mere
a priori ad operandum inflectat, nimirum propter solam legem
rationis, semotis ceteris impressionibus empiricis. Iam vero hae
impressiones, quae removeri debent, duplicis generis sunt: aliae
internae, quae ab appetitu et affectibus animi oriuntur, aliae ex-
ternae , quae a vi quadam humana procedunt, actionem nostram
praepediente. Hinc ordinem moralem distinguit ab ordine iuridico.
Nam leges quae tutantur libertatem internam, et coactionem im-
portant ab homine in seipsum exercendam, pertinent ad moralem;
quae vero respiciunt libertatem externam et coactionem aliorum iu-
bent, ne ab agendo nos impediant, ius constituunt.

At quoniam libertas externa per se limite caret, et cuique homini
competit, et circa idem obiectum versatur, nempe mundum adspecta-
bilem; consequitur hinc ut mutuus inter omnes conflictus enascatur,
quem ratio pati non potest. Quare praeceptum ab ea imponitur: Sic
restrinyendam esse libertatem cuiusque, ut simul coeaesz'stere possit
cum libertate aliorum. Hoc praeceptum principium coeoeszlstentz'ae
appellat, ex eoque derivari ait cetera , quotquot exstant, praecepta
iuridica, sive respiciant matrimonium sive dominium, sive quasli-
bet alias hominum relationes. Hinc Status seu politica societas
exsurgit, tamquam postulatum huius principii coexsistentiae. Cum
enim futurum fuisset , ut homines individui propter sensibilem
naturam, quae rationi contradicit, illi principio difficile admodum

