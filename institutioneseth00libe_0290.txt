286 ωε NATURAE — PARS ιι. ius SOCIALE

in societate ius emergit infligendi facinorosis poenam non qualem-
cumque , sed talem, quae apta sit ad eos deterrendos a scelere.
Quare si immania quaedam flagitia mitioribus poenis non satis
removentur, profecto ius erit societati poenam capitalem adhibendi;
praesertim cum haec sit eiusmodi, ut assuetudine non vincatur, nec
spem evadendi relinquat.

95. Respondetur obiectionibus Beccariae et Bentham. Perpenda-
mus modo quibus argumentis adversarii hanc totius generis humani
sententiam labefactare nituntur. Beccaria (1) et Bentham (2) haec
obiiciunt: Ι. Ius civilis potestatis exsurgit ex summa iurium, quae
cives simul conferunt, ad socialem auctoritatem constituendam. At
vero in propriam vitam nemo ius habet. Ergo adstrui nequit origo,
ex qua ius necis in civilem potestatem derivetur. II. Mors a nefariis
hominibus non apprehenditur tamquam malorum extremum; siqui-
dem iis vita iam gravis est, propter aerumnas et pericula, quibus as-
sidue subiacet. Ad eos igitur deterrendos opportunus magis erit diu—
turnus carcer. III.Supremum supplicium similitudinem praesefert ho-
micidii, quod de industria et pacate perpetretur. Exemplo igitur suo
ad delictum potius intuentes allicit. IV Societati utilior est vita nocen-
tis, quae labori addicatur, quam mors violenta,qua membro privetur.

Resp. primam difficultatem falso laborare supposito. Tota enim
quanta est, hypothesi nititur de origine potestatis a populo. At nos de-
monstravimus potestatem derivari a Dee, iubente ordinem in socie-
tate, atque ideo iura omnia elargiente, quae ad ordinis incolumitatem
et tutelam necessaria sunt. Quare vis auctoritatis politicae non ex
iure singulorum metienda est, sed ex natura ordinis, qui proportio-
nem exigit inter delictum et poenam, ac triumphum moralitatis con-
tra audaciam sceleris. Princeps non est minister populi, sed ut ait
Apostolus, est minister Dei, vindex in iram ei qai malum agit (3).

Secunda vero difficultas experientiae et rationi repugnat. Expe-
rientiae quidem, qua docemur, nocentes poenam capitis libenter
cum perpetuo carcere commutare, idque beneficii loco recipere.
Rationi autem, quae dictat vitam fundamentum esse bonorum o—
mnium, quorum semper pars aliqua manet, manente vita; praeser-
tim si spes affulget recuperandae libertatis, propter eventa quae
contingere possunt et saepe contingunt.

Tertia difficultas apertissime salsum includit. Nam poena capitis
nulla homicidii similitudinem retinet; cum differentiae satis omnibus

(l) Dei clelitti e delle pene.
(3) Oeam-es, t; ΙΙ.
,(3) Ad Romanos, XIII, 4.

