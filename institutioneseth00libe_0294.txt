290 lUS NATURAE ·- PARS 11. lUS SOCIALE

quenda, diversas requiri dotes, quae difficiliter in eodem subiecto
cumulantur. Alius enim scientiae apparatus et alia dexteritas inge-
nii requiritur in eo , qui de sciscendis legibus deliberat, easque
generatim contemplatur, quam in iis, qui illarum vim ad motum
socialem producendum applicant, aut earumdem luce particularia
sacta diiudicant.

Idem confirmatur, si fragilitas voluntatis humanae spectetur.Nam
periculum abusus, quod timet Montesquieu‚ tunc reapse viget, cum
una persona aut idem omnino coetus omnes illas partes auctoritatis
implet. At satis cavetur, quando exercitium divisum est in perso-
nas aut coetus distinctos ac diversos , qui iisdem cupiditatibus ,
eodem studio, iisdemque praeiudiciis affici nequeunt. At hoc non
est aliquid novum et mirabile a Montesquieu eiusque schola excogi-
tatum, sed dictamen est pervulgatum et antiquissimum. Ubique
enim et semper in societatis gubernatione rite ordinanda tres illae
auctoritatis partes distinctis magistratibus tributae sunt et tribuuntur.

99. Pssoposmo ⁶2³. Si functiones illac auctoritatis, non quoad
exercitium, sed in radice spectentur, unitatem subiecti postulant.

Prob. Auctoritas, etsi plures facultates operandi habet, tamen
per se, etiam concrete accepta, una est, nempe ius ordinandi mul-
titudinem. Atqui una per se et concrete non esset, nisi subiectum
unum informaret, siquidem vi subiecti, in quo residet, concreta
et realis efficitur. Ergo etc.

Et sane, quomodo vera unitas in concreta societate exsurgere
posset, nisi haec principio vere uno informaretur? Hoc vero prin—
cipium est superior. Superior igitur, nempe subiectum auctoritate
praeditum, vere unus esse debet3 quamquam ex ipso variae faculta-
tes efflorescant, ad quarum exercitium diversis instrumentis utatur.
Montesquieu cum asseclis, ei videtur esse similis qui unitatem ani-
mi, corpus informantis et regentis, omnino negaret; sed singulas
potentias , videndi ex. gr. imaginandi, intelligendi et consimiles,
a distinctis et diversis principiis profluere opinaretur.

Verum eius error inde processit, quod unice ad partem negativam
auctoritatis contemplandam se convertit: positivam vere, quae prae-
cipua est et fundamentum ipsius partis negativae, omnino neglexit.
Nimirum mente spectavit remotionem abusus, ne hilum quidem cogi-
tationem applicuit ad unitatem ordinis et vitae, quam auctoritas mul-
titudini, ut animus corpori, impartiri debet. Si partes singulae aucto-
ritatis, autonomae omnino efficiantur et a nullo principio vere uno
dependentes, quomodo consensus et harmonia exsurget in motu so-
ciali? Consensus hic fortuitus plane crit, et plerumque inde proveniet,

