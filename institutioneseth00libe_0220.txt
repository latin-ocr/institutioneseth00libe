216 lus NATURAE · PARS Π. IUS SOCIALE

tenus ex illa stabilis proprietatis ius emergit, et diversitas tum in—
genii, tum prudentiae, tum ceterarum virium, quibus homines sive
quoad corpus sive quoad animum inter se multifariam differunt.

Societas herilis , ut ex dictis patet ‚ in bonum non solum domini
sed etiam famuli redundat, immo in emolumentum totius societatis
humanae. Nam per earn efficitur, ut alii vilioribus atque operosiori-
bus familiae muneribus liberati, vacare possint studio artium et scien—
tiarum, quae tantopere intersunt; contra alii, qui opibus et ingenio
carent, felicius sub tutela et opulentia domini vitam agant.

27. Mutua officia inter famulum et dominum. Quoad officia, quae
ex hac societate nascuntur , domini partes erunt mercedem famulo
fideliter solvere‚vitae eius servandae ac tuendae adlaborare, iniusta
onera non imponere, sed imperia pactis et viribus dimetiri.Praecipue
vero menti domino esse debet, famulum ut alium hominem esse tra-
ctandum, qui licet quoad familiae negotia subiectus ipsi sit, tamen
quoad naturam est aequalis et ad eumdem finem destinatus. Quare
sedulo curandum est ut bonis moribus ornetur, atque perfectionem
propriam hominis adipiscatur. Famulus vero vicissim domino hono-
rem, reverentiam et obedientiam in praeceptis, quae honesta sunt
exhibere tenetur, eiusque bonis sollicitam curam impendere, prae—
stare diligenter opera, de quibus pactus est, dimesticarum rerum et
personarum utilitati et custodiae pro viribus invigilare.

28. Quid de servitute, proprie accepta. Quae dixi communem
respiciunt, qui nunc viget, famulatum. Quoad illud autem servi-
tutis genus, quod mancipia efficiebat, distinguendum est. Nam si
mitius intelligatur, prout ad solas operas restringitur, etsi perpetuo
et quoad filios etiam obligandos; nihil ex iure naturae depromi po-
test, quod eius iniustitiam absolute demonstret. Homo enim dominus
est activitatis suae, ac proinde de ipsa pacisci potest, eamque alteri
proficuam facere. Tantum de ea dici potest, homini minus congruere
praesertim in societate, quae exquisitiore quadam cultura gaudeat.
Sin mancipatio illa strictissime accipiatur, quatenus servum omni
prorsus iure destituat, ipsamque eius exsistentiam in bonum alte-
rius ordinet; tunc manifeste erit naturae repugnans. Rationi enirn
plane adversatur, ut homo dignitate sua spolietur , circa quam
nemo ius habet, ac mere in rem et medium utilitatis alienae con-
vertatur, quasi brutum aut ens inanime. Homo quilibet hoc ipso,
quod humanitatis est particeps, ornatur iuribus, quae alienari ne-
queunt, et ceteris hominibus, quoad ea quae naturam respiciunt aut
ex natura dimanant ‚ aequalis prorsus habendus est. Porro ex
hac naturae aequalitate omnino sequitur ut alter ad alterum ex

