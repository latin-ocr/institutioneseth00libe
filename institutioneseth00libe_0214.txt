210 ius NATURAE - PARS 11. ius SOCIALE

ut dixi, factus est Sacramentum, quod certe soli auctoritati reli-
giosae subiicitur.

Obiic. V. Matrimonium est fundamentum familiae et conse-
quenter civitatis, ad cuius bonum summopere confert. Ergo ob hanc
causam a civili potestate intrinsecus regendum est.

R. Concedo antecedens, et nego consequens.

Ut sapienter observat Aristoteles, non omnia quae necessaria
sunt civitati, par-tes sunt civitatis (1). Et sane religio et cultus
Dei summopere ad civilem societatem intersunt. Ergo dicemus
religionem et cultum divinum civili potestati subiacere? Ineptis-
sima est eiusmodi argumentandi ratio : Haec vel illa res in bonum
societatis valde redundat; ergo eius administratio civili potestati
subiicitur. Si ita esset, pari modo inferri posset, negotia politica
ad auctoritatem domesticam pertinere ; quia certe familiarum inter-
est ut honeste et utiliter peragantur. At ex eo quod aliquid in uti-
litatem cedit alicuius, minime sequitur ut eius dominio subdatur. Hoc
enim non ex subiecto, cui utilitatem affert, sed ex natura obiecti et
ex fine, quem directe et primo respicit, diiudicandum est.

ARTICULUS V.
De officiis parentes inter et liberos,

19. ,Quid societas parentalis. Ex societate coniugali mox , na-
turae ipsius cursu, alia oritur societas parentes inter et liberos,
qui ex coniugio suscipiuntur. Cum enim hi in maxima indigentia
enascantur rerum omnium, quae ad vitam conservandam et mores
informandos pertinent; inditus parentibus amor est, quo ad eosdem
alendos tuendosque, atque, pro convenientia finis, disciplina im-
buendos incitantur. Qui amor in ipsis non modo instinctivus est,
cuius umbram aliquam in bestiis quoque videmus, verum etiam
est rationalis, seu ex ordinis conceptu procedens. Quare gravis-
simum officium includit providendi natis, tum quoad corpus, tum
quoad animum ; donec illi ad aetatem, qua sibi prospicere possint,
perveniant: atque ex hoc officio ius efflorescit adhibendi media
eidem opportuna.

Porro haec parentalis societas definiriposset: Conz‘anctio plat-ium
personarum, quae, vi naturae, educationis qratia, sociatae sant.

(1) Polit. lib. v11.

