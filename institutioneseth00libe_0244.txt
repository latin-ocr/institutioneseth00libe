240 ius NATURAE - PARS ιι. ms socrALE

Multitudo igitur et auctoritas elementa sunt essentialia, ex qui—
bus societatis natura consurgit, Multitudo se habet instar mate-
riae, auctoritas instar formae.

Ut quisque facile perspicit, auctoritas civilis in iure consistit
ordinandi multitudinem, quoad finem civitatis assequendum; sub-
iectio civilis in obedientia et officio reponitur sequendi impulsum
ab auctoritate procedentem, pro finis adeptione.

Hinc sequitur, auctoritatem maximopere differre a dominio, et
subiectionem civilem a servitute. Nam dominium, ut alias dictum
est, in facultate consistit disponendi pro libito de re aliqua ad
propriam utilitatem. Quare eius characteres non modo discrepant,
verum etiam contradicunt omnino notis quibus constat auctoritas.
Et sane dominium versatur circa res, non circa personas ; eius
usus procedit a libertate, non ab officio; eius finis est utilitas non
aliorum, sed domini. Contra auctoritas directe operatur circa per-
sonas; eius exercitium a ratione praecipitur; non spectat bonum
superioris ‚ sed bonum totius communitatis. Itemque servus, in
quantum eiusmodi, comparatur rebus; absolute pendet ab arbitratu
domini, actione sua non proprium, sed domini emolumentum in-
tendit (1). Nil tale accidit subdito, qui etiam in quantum est sub-
ditus, rationem personae retinet ac propriis iuribus ornatur; ad
operandum movetur non ab arbitrio, sed a lege, quae, ut diximus,
- est ordinatio rationis; operationem ponit non propter privatum
bonum imperantis, sed propter utilitatem communem totius cor-
poris socialis, cuius ipse est pars. Quapropter ita irnperio subii—
citur, ut subiectione sua non alteri, sed sibi serviat; etsi non seor-
sum inspecto‚ sed quatenus iunctione cum aliis societatem efformat.

Qua in re notandum est, bonum commune non esse idem ac
bonum maioris partis, secl esse bonum totius communitatiS, quod
vel directe vel indirecte in utilitatem omnium sociorum cedat, et
quo nemo privari potest, nisi in poenam patrati facinoris. Quare
societatis natura omnino pervertitur, quoties numerus aliquis ci-
vium, sive magnus sive parvus, ad se omnem utilitatem publicam
revocat, ceteris exclusis. Immo socialis iustitia laeditur etiamsi vel
unius dumtaxat socii praesidium ac tutela negligatur.

49. Pnoposrrio 2ss Multitudo socialis prooez'me non constatper-

sonis separatis, secl familiis.

(1) Diximus ιή quantum eiusmodi, idest in quantum proprie cst servus, et
in operatione consideratur, quam alteri collocat. Nam si consideretur quoad
naturam, et in quantum est homo , personali gaudet dignitate, qua ipsi do-
mino aequalis est, et iuribus instruitur quae a nemine violari debent-

