CAPUT 111. DE NORMA OPERATIONIS HUMANAE 95

« Ad perfectam Dei bonitatem pertinet quod nihil inordinatum in
rebus relinquat... Sub ordine autem iustitiae, quae ad aequalitatem
reducit, comprehenduntur ea, quae debitam quantitatem excedunt,
excedit autem homo debitum suae quantitatis gradum, dum volun-
tatem suam divinae voluntati praefert, satisfaciendo ei contra ordi-
nem, quae quidem inaequalitas, tollitur, dum contra voluntatem suam
homo aliquid pati cogitur, secundum ordinationem (1). )) Poena est
quasi reactio rationis et iustitiae ad ordinem perturbatum restituen-
dum; et iudex,quo iustior est, eo magis inexorabilem sententiam fert.
Probatur secundo ex sanctitate divina. Nam sanctitati divinae
repugnat ut obedientiam a pervicacia, virtutem a vitio, in entibus
a se dependentibus, practice non discriminet. Id vero conseque-
retur, si honestis moribus praemium , pravisque poenam non re-
penderet, sed aequali sorte tum bonos tum malos donaret. Itemque
si odium quo sanctitas scelus prosequitur, amorque quo virtutem
diligit, in gubernatore et principe potentissimo efficax est; profecto
exigitur ut virtuti praemia, sceleribus poenae congruentes aptentur.
· Probatur tertio ex divina sapientia et providentia. Nam providi
legislatoris sapientia poscit, ut efficaciter, quantum decet, ad legum
observantiam subditos impellat. Curare igitur debet, ut qui leges
custodiunt, felices evadant; qui contra violant, miseri efficiantur.
Praesertim id locum habet, cum ad legem custodiendam saepe
magnis huius vitae bonis nuntium mittere necesse sit ac magnas
calamitates incurrere· contra ad legem violandam saepe homines
suga gravissimi incommodi aut amore praegrandis emolumenti
sollicitentur. Itemque, cum prima radix omnis appetitionis sit feli-
citas, nequit homo iuxta sapientiae ordinem ad legem servandam
invitari, nisi simul ipsi monstretur hac via se ad felicitatem esse
perventurum. Similiter, cum radix omnis aversionis sit i'ugamali;
nequit homo congruenter a violatione legis deterreri, nisi magnam
calamitatem ea violatione se subiturum sciat.

Nec dicas sufficere quod ipsa legis custodia sit bonum morale,
eius vero transgressio sit malum. Nam in primis quotus quisque
est tam praecellenti virtute ornatus, qui hac tantum ductus ratione
legem custodire velit, praesertim in casibus difficilioribus, in quibus
humana debilitas plura adiumenta requirit? Lex autem, cum com-
munitatem respiciat, motiva, quibus fulcitur, omnibus accommo-
dare debet. Deinde , hic non spectatur quid subiecto sufficere
possit, sed quid conveniat ex parte sapientis legislatoris, qui ordini

(1) Contra Gentiles, lib. 111, c. 146.

