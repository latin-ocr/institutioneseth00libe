CAPUT 11. DE SOCIETATE CIVlLI 297

non aliud a societate petens, nisi tutelam iurium, quibus instructus
est. Quod beneficium profecto compensat tum observantia legum
civilium, tum solvendis vectigalibus, tum maxime illis bonis con-

sectandis, quae superius commemorari.
Attamen negari nequit longe nobilius officio sociali et patriae

caritati satisfacere eos , qui privatis virtutibus curam adiungunt
perficiendi etiam alios, et totius societatis amplitudinem et splen-
dorem procurandi.

106. Officia subditorum erqa Principem. Respectu publicae au-
toritatis primum officium est obedientia praestanda legibus et prae-
ceptionibus, a legitimo Superiore profectis. Etsi enim quandoque
leges, quae in civitate feruntur, poenales sint dumtaxat (quatenus
ex voluntate legislatoris non moralem obligationem imponant, sed
tantum poenam aliquam praesertim pecuniariam ’); tamen per se
et generatim conscientiam ligant, ita ut violator non modo poenae,
sed etiam culpae obnoxius fiat. Id clarissime patet primum, quia,
si secus esset, auctoritas civilis non satis providere posset bono
communi ; cum timor exterioris mali, quod facile vitari potest, non
sufficientem vim habeat ad homines coercendos. Deinde, quia ius
imperandi, seu cives dirigendi ad bonum commune idoneis legi-
bus, in ipsa essentia potestatis includitur. Cum igitur omnis po-
testas a Deo sit; a Deo etiam aliquo modo sunt leges, quae iuste
ab auctoritate procedunt. Quare qui iis obedientiam denegat, di-
vinae ordinationi reluctatur. Unde Apostolus aperte ait: Ideo ne-
cessitate subditi estote, non solum propter iram, sed etiam pro-
pter conscientiam (1).

Praeterea cives magna reverentia et dilectione observare et co-
lere tenetur eos, apud quos suprema potestas residet. Venerari qui-
dem debent summum imperantem, quia hic sacra veluti persona
est. Cum enim potestas, qua splendescit, divinae auctoritatis sit
quaedam participatio; divinitatis veluti similitudinem gerit. Quam-
obrem eius persona non modo inviolabilis est, verum etiam digna
ut omnibus obsequiis honoretur. Dilectio autem ipsi debetur, pro-
pterea quod si diligenda est societas, maxime diligendus est is,
qui in illa capitis munere fungitur, eamque providentia sua con-
servat et protegit. Quapropter iuri naturae repugnant et valde tur-
pificatum animum ostendunt ii, qui proprio principi non modo in-
ternum amorem denegant, sed etiam verbis aut scriptis maculas
aspergunt; qui proinde non libertatis laude (libertas enim a pra-
vitate seiungitur) , sed flagitii nota et vituperatione digni sunt.

(1) Ad Romanos, XIII, 5.

