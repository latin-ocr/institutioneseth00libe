CAPUT 111. DE orFicns HoivnNis ERGA SEIPSUM 157

recipiendum consensum dederimus. Denique, suimetipsius inter-
fector societati iniuriam non facit; quippe contingere potest ut quis
inutilis omnino evadat societati, vel societas ipsi deneget praesidia
quae prestare tenetur. Immo civili bono suicidium potius prodest,
cum fortitudinem promoveat, quae in contemnenda morte maxime
cernitur.

R. Huiusmodi argumenta quam futilia sint, nemo non videt. Ad
primum reponimus: Turn volenti non fit iniuria, cum agitur de con-
tractu libere ineundo, aut de iure,cui quis valedicere possit, non vero
cum agitur de inferendo malo, quod a natura vetetur, aut de laedendo
iure, quod ipsam personalem hominis dignitatem attingat.Atque id eo
magis locum habet, quo artiori obligatione lex adstringit ad bonum
eius procurandum, qui irrationabiliter in sui damnum consentit.Vitam
autem nunquam amittere posse rationem fundamenti verae felicitatis,
iam supra satis demonstravimus.Violari autem suicidio excellentiam
personae humanae claret, cum per illud humana exsistentia in me-
dium convertatur voluptatis et commodi, propter cuius carentiam
despicitur, ac de medio tollenda existimatur. Ut omittam stultum
omnino esse, propter temporarias calamitates, quae forte, Deo lar-
giente, brevi sunt desiturae, remedium assumere quod, utpote gravis-
simum scelus, miseriam affert aeternam et omni acerbitate refertam.

Atque hinc responsum etiam aptatur secundo argumento. Nam
si vita, aerumnis obsita temporariis, non infelicitatem suppeditat,
sed materiam virtutis excelsioris; quo pacto coniici potest naturae
iussum aut saltem permissio eam destruendi? In sola sententia
materialistarum id locum habet. Sed si, ut par est, praeter matc-
riam principium longe altius ac divinius in homine agnoscitur,
quod non huius vitae deliciis sed virtute pascitur, contrarium om-
nino deducendum a ratione est; quae, quo magis vita in palaestram
virtutis vertitur, eo magis eam aestimandam esse dictat.

Imperium vero, quod natura dedit in materiam, oppositum potius
evincit. Idcirco enim datum nobis a natura est, ut vitam compositi
exinde iuvemus ac defendamus. Quare hoc ipso ad eam materiae par-
tem non extenditur, quae ad substantiae humanae integritatem per-
tinet et iuncta animae,hominem constituit.Vita autem dicitur donum,
quatenus nullo praevio merito nobis tributa sit, non vero quatenus
nobis libere acceptanda offeratur. Nec ad eam habendam aut reti-
nendam noster consensus exquiritur; quippe ad ius pertinet divinae
potestatis. Cui sane grates agendae et referendae sunt, cum tantum
bonum nobis prae aliis, qui condi poterant, contulerit ; non autem
irroganda est iniuria, largitionem tam munificam respuendo.

