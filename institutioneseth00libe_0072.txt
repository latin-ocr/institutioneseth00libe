68 ETHICA

tamen non excludit quin moveat seipsum per liberum arbitrium3
et ideo per suum actum meretur vel demeretur apud Deum (1). ))
Quare sic distingues maiorem: Instrumentum nihil meretur vel
demeretur apud eum, qui eo utitur, si est instrumentum mere pas-
sivum, conced03 si est activum et liberum, nego.

Obz'z'c. III. Homo quidquid habet naturae aut virium, accepit a
Deo. Ergo quidquid in Dei obsequium operatur, nihil aliud facit, quam
Deo reddere, quod Dei est. Apud ipsum igitur mereri non potest.

R. Cone. ant. et distinguo consequens: Nihil aliud facit, quam
Deo reddere quod ita est Dei, ut sit etiam ipsius hominis conc;
quod ita est Dei, ut nullo modo sit hominis, nego.

Ex obiectione non aliud sequitur, nisi non posse homini respe-
ctu Dei competere meritum, secundum absolutae iustitiae rigorem.
Hic enim requirit ut inter terminos, quos respicit, mutua sit in-
dependentia, saltem respectu eius rei, in qua alter alterum sibi obli-
gat. Id certe competere homini nequit, respectu Dei. Homo enim
quidquid possidet, a Deo largiente suscepit, eidemque quodammodo
restituere per-rectam operationem tenetur. Nihilominus cum liber-
tate sit praeditus, vere auctor est et principium suarum actionum,
in iisque ex se eliciendis aliquid propria determinatione confert.
Quare inter ipsum et Deum aliqua intercedit ratio iustitiae , non
stricte dictae , sed secundum quamdam proportionem; quatenus
recto usu libertatis homo se determinat ad servandam legem a Deo
latam, cum possit contrarium operari. Quoniam vero divina sa-
pientia dictavit, homini sic operanti responsuram esse adeptionem
proprii finis, tamquam mercedem et praemium ipsi consentaneum
ordo postulat ut id reapse homini, recte operanti, Deus praestet.
Nec vero rectitudo essentialis divinae voluntatis ab eo ordine re-
cedere Deum sinit, qui sanctissimus est et suae sapientiae reluc-
tari non potest. At, ut quisque videt, Deus in hoc non tam homini,
quam potius suae sapientiae et bonitati debitor efficitur.

ARTICULus VII.

De passionibus

66. Quid sensibilitas. Ex intellectu et voluntate, respectu habito
ad obiectivum ordinem rerum , quemadmodum supra explicavi,
essentia actus moralis in se constituitur. Attamen homo non so-

lum ratione, verum etiam sensibilitate constat, quae ad actionum

(1) Loco supra citato ad 2.

