CAPUT 1. DE soeiETATE DOMESTch 209

Obiz'e. II. Ante adventum Christi potestas civilis matrimonia mo-
derabatur. Ergo signum estquod, si matrimonium ut merus con—
tractus inspiciatur, potestati civili subiicitur.

R. In primis ineptum est desumere normam veri iuris a moribus
paganorum. Deinde, supremi imperantes idcirco tunc matrimonium,
quemadmodum alias etiam res sacras, moderabantur, quia cum
potestate civili etiam sacerdotalem, aliqua saltem ex parte, in se
copulabant. Sic romani Imperatores Pontificatus maximi dignitate
fulgebant, et Reges apud Aegyptios, ante quam ad thronum eve-
herentur, Ordini sacerdotum cooptabantur. At vero in lege evan-
gelica iura sacerdotalis imperii a iuribus imperii civilis disiuncta
sunt, ac solis Apostolis eorumque successoribus addicta.

Obiz'c. ΙΙΙ. Potestas civilis imperat et leges imponit ceteris con-
tractibus. Eccur hic unus, qui matrimonium constituit, excipietur?

R. Id in Ecclesia Christi, ut dictum est, procedit potissimum
ex eo quod matrimonium evectum sit ad excellentiam Sacramenti.
In ordine autem naturae procedit a peculiari indole huius con-
tractus, quatenus a ceteris omnino discriminatur. Nam ceteri con-
tractus non respiciunt personam , sed vel mere res vel saltem
actiones, quae circa externam omnino materiam versantur. Tum
etiam non respiciunt familiam fundandam, sed tantum relationes
inter familiam et familiam, vel inter personam et personam. Unde
natura sua ordinem socialem ingrediuntur, a domestica societate
diversum. At matrimonium, ut diximus, familiam intrinsecus at-
tingit, quae tempore et essentia anterior est societate civili, et ad
complementum refertur ipsius personalitatis humanae.

Obiic. IV. Ergo ob eamdem rationem neque potestati religiosae,
saltem in statu naturali, matrimonium, prout contractus est, sub-
iici posset.

R. Nego paritatem. Nam matrimonium etiam ut contractus
naturalis est res sacra, propterea quod, ut dixi, instituit ministe-
rium quoddam sacrum, nempe concausam et instrumentum Dei
in productione entis ratione praediti. Insuper ordo religionis or-
dinem ipsum individualem et domesticum permeat3 siquidem re-
spicit relationes ad Deum ; hae autem personam ipsam humanam
et familiam intime afficiunt. Unde ab auctoritate religiosa homo
individuus, prout individuus est, et homo domesticus, prout do-
mesticus est, iure temperatur. Quod dici non potest de auctoritate
civili, quae solos respectus publicos attingit, ad ordinem exter-
num societatis spectantes. Atque id, considerato ordine tantum
naturali; nam in ordine supernaturali contractus ipse matrimonii,

LIBERATORE — Ethica et Ius naturae. 14

