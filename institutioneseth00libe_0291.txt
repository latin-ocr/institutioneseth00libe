CAPUT 11. DE socOETATE civim 287

pateant, tum ex parte finis qui est ordo iustitiae , tum ex parte
causae quae est publica potestas , tum demum ex parte modi,
propter solemnitatem funerei apparatur, quo peragitur. Unde in-
tuentes non ad delictum allicit, sed a delicto avocat, cum ipsum
conspiciant tanta pernicie comitatum.

Denique ultima difficultas quaestionem in primis eludit. Non enim
de maiore utilitate ex nocentibus capienda, sed de ordine iusti-
tiae agitur et iure tuendae societatis. Deinde etiamsi utilitas spe-
ctari velit, certe emolumentum publicae securitatis et redintegrati
ordinis, quavis alia materiali utilitate praestantius est.

95. Respondetur obiectionibus Ahrens. Sophista hic tria obiicit.
I. Hominem interimere malum esse. Si ergo auctoritati liceret
mortem homini infligere, propter patratum flagitium; stabilendum
esset hoc principium: Licetmalum facere, quia alter malum fecit.
ΙΙ. Homo, cum persona sit et finis in mundo ‚ nunquam in rem
et medium converti potest. Id autem facit poena capitis. Nam ad
terrorem aliis incutiendum, homini vitam adimit. ΙΙΙ. Ius vivendi
a natura procedit. Ergo amitti nequit,*propter actionem utcumque
pravam.

Respondemus, malum esse hominem interimere auctoritate pri-
vata, excepto casu iustae defensionis , non vero auctoritate pu-
blica. Secus bella etiam rationi repugnarent, quod certe Ahrens
non assentitur. Iamvero poena capitis ab auctoritate sociali infli-
gitur; ac proinde absurdum illud minime sequitur. Ad alterum dico
nocentem potius se dignitate sua personali spoliare, curn, obse-
cundans cupiditatibus, se belluis assimilet. S. Thomas eandem
difficultatem sibi proponens: Occidere hominem secundum se
malum est, sic respondet : « Quamvis hominem in sua dignitate
manentem occidere, sit secundum se malum; tamen hominem
peccatorem occidere potest esse bonum, sicut occidere bestiam.
Peior enim est malus homo, quam bestia, et plus nocet (1). »
Postea subiungit, id nonnisi publicae auctoritati licere, cui com-
missa est cura eorporis socialis, sicut praecidere membrum pu-
tridum pertinet ad medicum, cui commissa est cura corporis
physici (Ξ). Sed, ut directe respondeam, nego prorsus conversio-
nem illam finis in medium, quam obiicit adversarius. Nam poena
capitis non aliud facit, nisi quod vitam temporalem hominis in-
dividui ad ordinem iustitiae et salutem publicam servandam dirigat.

(1) Summa th. 2.· 2.“ q. LXIV, art. 2 ad 3.
(2) Ibi, art. 3.

