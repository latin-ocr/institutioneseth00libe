130 lus NATURAE - PARS 1. ius 1Nn1vinUALE

pendentiam, quam habemus, a Deo, quae sane maxima est ; nulla
siquidem dependentia maior excogitari potest, quam quae a primo
principio et ultimo fine derivatur.

PROPOSITIONES

28. Paoposmo 1³. Officia Religionis praecipua sunt in iure ηα-
turae, et ceteris omnibus anteponenda.

Prob. Ordo officiorum ordinem sequitur relationum, quae in na-
tura fundantur. Atqui relatio ad Deum prima omnium est et maxima
inter omnes relationes, quibus afficimur. Ergo officia, quae hinc
resultant, ceteris omnibus antecellunt.

Et sane, quaevis alia relatio, qua homo instructus concipitur, eius
realitatem et exsistentiam subaudit. Immo ipse respectus identitatis,
quo homo cum semet ipse comparatur, cogitari non potest, nisi
iam ante in propria natura constitutus intelligatur. At relatio de-
pendentiae, quam habemus a Deo, in ipsa notione nostrae reali-
tatis imbibitur, quae certe talis in se est, ut ad Deum referatur
tamquam ad primam et universalem causam totius exsistentiae, uni-
cam autem et proximam substantiae spiritualis.

Praeterea , si lex naturalis norma quaedam est, quae idcirco
homini traditur, ut eum ad proprium finem coaptet et dirigat; pro-
fecto potissima inter praecepta, quae continet, illa erunt, quae fi-
nem hunc proxime respiciunt, et immediatum ordinem ad eumdem
imponunt. Atqui id praestant officia, quae ad religionem spectant,
tota enim quantaque sunt, in hoc plane versantur, ut hominem
ad Deum, qui vere ultimus finis eius est, revocent, cum ipsoque
veluti ligent communicatione quadam constituta. Ergo Religionis
officia prima sunt atque potissima omnium, quae a lege naturali
enascuntur.

Quod cum ita sit, luculenter apparet quantum a veritate desci-
verit Puffendorfius3 qui, cum officia hominis ex principio socialitatis
deducere vellet, atque inde officia erga Deum vix aut ne vix quidem
se derivare posse conspiceret ; asserere non dubitavit in materia
religionis non aliudanaturaliiure persuaderi, nisi quod cultus divini—
tatis optime accommodetur felicitati ac tranquillitati vitae praesen-
tis (1). At opinionis errore deceptus est. Ut enim ex dictis claret, ne-
cessitas religionis eruitur ex intima et essentiali dependentia naturae
nostrae a Deo, et ex ordine, quem ad ipsum, tamquam ad ultimum
finem, habemus. Quare eius praeceptum primum est et maximum

(1) De ijfieiis hominis et civis. Lib. I, c. 3, ἓ 13.

