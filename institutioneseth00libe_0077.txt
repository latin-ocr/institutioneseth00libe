CAPUT 11. DE OPERATIONE HUMANA PROUT ORDINATUR IN FlNEM 73

possunt peculiari suo obiecto unice affiguntur.Unde etiam in suo motu
limite carent, potissimum in homine; in quo, propter infiuxum partis
intellectivae, obiectum passionum indefinitam quamdam amplitudi-
nem et durationem induit. Quare, si libera illis fraena laxentur, non
solum ordo, qui bonum est mentis, omnino corruit, sed ipsa animalis
vita pessumdatur. Quod adeo verum est, ut brutis, quae ob rationis
carentiam passiones ordinare propria virtute non possunt , natura
providit instinctu, qui eas limite aliquo quoad tempus durationis et
modum exercitii physice adstringeret. At homo divina luce rationis,
qua donatur, optime potest concepto ordine passiones dirigere et
temperare, tum respectu obiecti, circa quod versantur, tum respectu
modi, ne debitam mensuram excedant. Quod si in hoc pugna saepe
non levis sustinenda est: procul dubio hic ipse conflictus in maguum
hominis emolumentum redundat. Exinde enim potissimum exsurgit
illa virtutis palaestra, quae homini in hac vita ad merendum pro—
posita est et destinationem eius in praesenti constituit. Passiones
igitur pro libertatis usu ad bonum et malum torqueri possunt, et
homini datae sunt tamquam domitoribus equi, ut quasi in gyrum
ductae edomentur atque rationis imperio subiiciantur.

Solvuntur clg'sficultcztes.

74. Obia'c. Γ. Tullius in ter-tio libro Tusculanarum quaestionum
passiones appellat animi ’morbos Sed morbus animi est moraliter
malus. Ergo passiones per se inspectae sunt malae,

R. Id Tullius asserit ex opinione Stoicorum, quae a veritate
discedit. Ceterum passiones dici possunt morbi et aegritudines
animi, quando carent moderamine rationis; et in hoc sensu dictio
illa saepe usurpatur sermone communi. Verum id contra nos vim
non habet ; siquidem passiones indifferentes esse diximus, prout
per se spectantur, non in quantum praeter dictamen rationis in-
surgunt. Sic malae dici possunt, non formaliter sed dc'sposz‘tz're;
quatenus ad malum alliciunt.

Obz‘z'c. ΙΙ. Quidquid inducit ad peccandum, malum est formaliter.
Atqui passiones inducunt ad peccandum. Ergo malae sunt formaliter.

R. Cone, mai. et dist. min: Passiones inducunt ad peccandum
cum a ratione non cohibentur, conc, cum cohibentur, neyo. Tan-
tum abest ut passiones, fraeno rationis cohibitae et ordinatae, ad
peccandum inducant, ut potius ad virtutem pertineant. Temperantia
enim et fortitudo, ut infra videbimus, in parte concupiscibili et
irascibili appetitus sensilis, tamquam in subiecto, resident.

