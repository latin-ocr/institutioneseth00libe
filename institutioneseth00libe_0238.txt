234 ms NATURAE - PARS 11. ms SOCJALE

conceptu, qui abstractione mentis ab omni obiecto et concreta ope-
ratione separetur; non. autem verum est de libertate reali, quae
circa rem determinatam sub ductu rationis ad operandum proce-
dat. Sic enim libertas, optime coarctatur et limites accipit, tum ex
obiecto circa quod versatur et cuius ordinem et naturalem finem
invertere nequit, tum etiam ex officiis, quibus persona, quae opera·
tur, adstringitur. ’

Prob. II. ex ipsa propositionis natura. Kantianus hic societatis
scopus videtur esse negativus potius, quam positivus. Non enim
aliud revera per se importat, nisi remotionem impedimentorum,
quae a violentia pravorum hominum iuribus alienis obiici possent,
et desitionem pugnae, qua, extra societatem, voluntates singulorum
mutuo confligerent. Qua in re aliquid simile praesefert Hobbesiani
systematis, et vel individualismo vel despotismo parat viam. Certe,
ut sibi constet, non aliud officium civili potestati praescribere po-
test, nisi ut limites effrenae libertati per externam coactionem im-
ponat: ceteris propriae singulorum libertati plane permissis ‚ ut
quisque tamquam separata quaedam exsistentia ad arbitrium ope-
retur, nulla communi meta omnibus praestituta. Sic vero activitates
civium mutuo divertent, sine ligamine et ordinatione communi, quae
nonnisi ex unitate positivi cuiusdam finis, ad quem socii dirigantur,
provenire potest. Sin, sibi dissentiens, civili potestati, praeter concor—
diam mutuae libertatis, ius tribuit praescribendi alia bona, concursu
civium obtinenda; facile ad despotismum adducet, propterea quod
nulla assignata norma a fine desumpta sed confuse iubens ut libertas
harmonice coerceatur, ansam dat civili auctoritati ut omnia se posse
arbitretur, se rationem socialem appellans quae imitatione rationis
individualis sibimetipsi tantum auscultare et obedire teneatur.

Prob. III. ex corollariis quae consequuntur. Primum corollarium
est interitus totius moralitatis publicae. Nam, cum quaeque prae-
cepta iuridica ‚ non aliunde in hoc systemate deriventur nisi ex
principio coexsistentiae3 nihil civilis potestas prohibere poterit ex
iis rebus, quae ita libertati unius favent, ut alterius libertati non
noceant. Hinc neque suicidium, neque blasphemiae, neque sacrim
legia, neque publica scandala vetabuntur, neque pactiones utcum-
que turpes, modo fiant mutuo consensu partium. Nam haec iuri-
dice essent indifferentia, cum libertatem aliorum non laedant. Et
sane rationalistae, qui severitati logicae tenacius adhaerent, aperte
fatentur societatem non posse suis legibus neque divortia, neque
polygamiam, neque incestus damnare aut punire, modo ex libero
consensu oriantur; siquidem iuxta Kantianum principium nequit

