300 1us NATURAE - PARS 11. ms SOCIALE

fundenda non est cum auctoritate generatim inspecta, multo minus
cum auctoritate divina. Solus Deus potestate gaudet absoluta et
nullis limitibus circumscripta. Homines vero, utcumque Dei nomine
imperent, nonnisi valde terminatam et confiniis adstrictam pote-
statem participant. Id potissimum de auctoritate civili dicendum
est, extra quam non modo auctoritas religiosa, quae longe altior est,
et nobiliorem finem spectat, sed etiam auctoritas paterna reperitur,
cuius origo a natura est et ius sacrum. Proprio igitur ambitu exter-
narum relationum, quae vigent inter cives, civilis auctoritas se con-
tineat; atque illas sic ordinet, quemadmodum publica salus, pax
communis, honor Dei et lex iustitiae ac honestatis postulat.

109. Comparet media ad munus rite exercendum. Munere autem,
quo functurus est, rite intellecto, supremus reipublicae moderator ,
media idonea comparare debet, quibus munus illud exsequatur.Hinc
non modo politicae scientiae diligentem operam daturus est, ut sub-
ditos apte convenienterque gubernet 3vsed etiam sedulo incumbat
oportet7 ut organa socialia ad triplicem potestatem, de qua supra
loquuti sumus, rite exercendam instruantur et iugiter perficiantur.
Exinde enim maximopere pendet bona reipublicae administratio.
Et quoniam structura socialis , utcumque perfecta, nihil valitura
est, si personae, quae motum imprimunt, scientia opportuna ca—
reant, vel nequitia voluntatis actione sua abutantur3 hinc Principi
onus incumbit ut sagaces scientesque viros ac magna probitate
ornati singulis muneribus praeficiantur. Quare etiam selectum coe-
tum hominum scientia et virtute praestantium sociare sibi debet,
qui a consiliis ei sint et quorum consultatione et opera in admi-
nistranda republica iuvetur. Denique benignum et facilem se omni-
bus praebeat, et singulari humanitate cives qui ipsum adeunt,
excipiat.

110. Iura civium sancte revereatur et defendat. Quae nuper
dicta sunt auctoritatem respiciunt quatenus apta reddenda estad
munus suum implendum. Quoad actuale vero exercitium et effectus²
quos in bonum subditorum praestitura est, nemo non videt tam-
quam fundamentum requiri, ut omnia prorsus iura civium , sive
naturalia sint, sive acquisita, rata habeantur, atque ab omni ag-
gressione vindicentur. Id naturalis veluti constitutio est cuiuslibet
societatis et lex fundamentalis, quam papyris inscribi aut tabulis con-
signari non oportet, cum in ipsa ratione hominis, notis non delen-
dis, insculpta sit. Societas enim in bonum non veroin perniciem so-
ciorum redundare debet; nec quae a natura tribuuntur, ab homine
demi possunt. Hoc tamen non prohibet quominus iura eiusmodi sub

