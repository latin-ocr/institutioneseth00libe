CAPUT 11. DE SOC1ETATE ClVlLI ’ 275

tionibus sit obnoxius, nequit discernere et definire vel etiam amare
media, quae congruentia sint, et eius utilitati sic faveant, ut altio-
ribus bonis non officiant. Quare licet ius postulandi, aut suffragium
eligendi eos, qui suo nomine leges ferant (si forma regiminis id
patiatur) populo concedi possit, tamen ius examinandi legeS‚ easque
tandem sanciendi inepte et insipienter tribueretur. Id enim multi-
plicem cognitionem, iudicii maturitatem constantiam animi et amo-
rem virtutis non vulgarem exquirit, quae nonnisi in cultiore et
praestantiore societatis parte communiter reperiuntur.

82. In quo proprie consistat. Ut quantum satis est, distinctam
notionem potestatis legislativae exhibeamus, tria illustrare oportet;
ambitum, in quo spatiatum dotes, quibus eius effectus, nempe leges,
ornari debent, subsidia, quae comparanda sunt, ut rite exerceatur.
Et ad primum quod attinet, eiusmodi ambitus, qui limites etiam
suppeditat, quibus auctoritas continetur, ex fine diiudicandus est
societatis, ad quem auctoritas suo exercitio socios adducere nititur.
Porro hic finis situs est in externo mediorum apparatu, qui or-
dine morali informetur, et in debita ordinatione procuranda mutua-
rum relationum civium. Hinc elucet potestatem legislativam non
usque eo porrigi, ut constitutionem ipsam fundamentalem suis acti-
bus attingat, sed opus est ut societatem in propria forma iam ante
constitutam subaudiat. Concipi enim nequit exercitium auctoritatis;
nisi auctoritas in determinato subiecto resideat, atque ita ut ad
operandum omni ex parte expediatur. Id autem, ut quisque videt,
importat ut stractura socialis, saltem quoad organa capitalia, iam
ante constituta sit, quae formam ipsam reipublicae spectet.

83. Differt a iure constitutivo. Quare ius constituens ad pote-
statem legislativam non pertinet, immo pars auctoritatis minime
censendum est (1). Nam cum constitutionem ipsam politici Status
respiciat„ acl easdem causas pertinet, a quibus exsistentia et forma
ipsa reipublicae determinatur. Societate autem iam constituta, in
toto corpore sociali residet, non vero in una tantum eius parte,
utcumque praecipua vel formali. Quapropter neque auctoritatis,
neque multitudinis seorsum acceptae propria est, sed utriusque
partis simul consentientis. Ex quo sequitur ut immutatio consti-
tutionis fundamentalis reipublicae, aut quaecumque variatio, quae
accidentalis non sit sed ad ipsam essentiam et primitivam formam

(1) Ius seu potestas constituens appellatur, facultas illa rempublicam or-
dinandi, quae formam ipsam societatis attingit, eiusque diversas partes con-
stituit, et organa creat fundamentalia, quibus auctoritatis functiones stabiliter
affiguntur. Breviter, talis est, ut ipsam reipublicae naturam respiciat.

