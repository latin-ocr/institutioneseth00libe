CAPUT 11. DE OPERATIONE HUMANA PROUT ORDlNATUR IN FINEM 59

obiectum sumendum esse in ratione formali, seu sub respectu ,
quo attingitur ab operante. Obiectum enim in se unum idemque
manens, variari potest quoad rationem formalem, prout sub una
potius quam alia relatione inspiciatur.

Prob. secunda pars. Finis etiam, cum diversus est ab obiecto,
in quod fertur operatio, revera terminat actum voluntatis, impel-
litque operantem ad actionem eliciendam. Ergo etiam ipse habet
rationem termini et causae, respectu actus. Suo igitur modo in
eius moralitatem reapse influit. Immo plerumque novam speciem
tribuit actioni. Sic qui eleemosynam elargitur ex motivo religionis,
actionem facit duplici affectam bonitate.

Prob. tertia pars. Adiuncta vel circumstantiae, quae obiectum
aut operantem afficiunt, se habent in modum accidentium respe-
ctu actionis. Atqui accidentia, licet non dent speciem rei, tamen
aliquid conferunt ad eius plenam perfectionem; ut ex. gr. figura,
color, proportio membrorum respectu hominis. Ergo ex circum-
stantiis, ex gr. loci, temporis, qualitatis personae et similium, ad-
venit actioni incrementum aliquod vel decrementum quoad eius
moralitatem, quamvis non dent speciem. ⁰

Ut itaque humanus actus absolute sit bonus , ex nulla harum
partium peccare debet3 secus , quadantenus saltem , erit malus.
Hinc in moralibus exortum est proverbium : Bonum ex integr-a
causa, malum θα» quocumque defectu.

53. PRoposmo 2³. Etsi dantur actus humani secandum speciem
et abstractam consider-ationem indifferentes, nultus tamen datur*
actus humanus indifferens in individuo, seu concrete spectatus.

Prob. prima pars. Actus humani desumunt speciem ex obiecto.
Atqui dantur obiecta quae, considerata in abstracto et per se ,
nullam praeseferunt relationem convenientiae vel discrepantiae
cum ordine, quem homo prosequi tenetur, sed potius talia sunt,
ut tantum ratione finis in bonum vel malum torqueri possint. E-
xemplo sint deambulatio, gestamen armorum ‚ rusticatio , atque
alia generis eiusdem. Ergo actus humani, his respondentes, per
se et secundum abstractam considerationem, nec boni nec mali
moraliter dici possunt.

Prob. secunda pars. Actio sumitur in concreto, cum inspicitur
vestita circumstantiis, quae semper aliquae adsunt, et sub deter-
minato fine, propter quem exercetur ab operante. Hinc cum cir-
cumstantiae possint esse bonae vel malae, et, etiamsi indifferentes
sint, operans (modo ex advertentia mentis agat) semper ad finem

honestum intendere animum teneatur; nequit effici ut actio, con-

