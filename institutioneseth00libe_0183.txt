CAPUT 1V. DE OFFrcus HOMINIS ERGA ALIOS 179

et propagatio; ad ipsos per se bona paterna pertinere debent; quem-
admodum, quoad usumfructum, pertinere debent etiam ad viduam,
quae personalitatem patris veluti integrabat. Nullum igitur neces-
sarium est testamentum, ut filii in patris haereditatem iure suc-
cedant, sed id vi ipsius naturae contingit.

Solvuntur difficultates.

78. Obz'ic. I. Si ius proprietatis a natura procederet, nunquam
violari posset. Atqui quandoque licite violatur; cum ex. gr. quis,
in extrema necessitate constitutus, ex rebus alienis sibi subvenit.
Ergo ius proprietatis non est a natura.

R. Concedo maiorem, et nego minorem, quam exemplum illud
nullo modo demonstrat.

Hoc ipso, quod ius proprietatis a natura dimanat, eius obser-
vantia et inviolabilitas a natura praecipitur. Hinc tamen non se-
quitur non posse aliquem in extrema, vel quasi extrema, necessitate
tantum de rebus alienis decerpere, quantum necessitati illi tunc
repellendae est opus. Neque iu hoc incurritur violatio proprietatis.
Nam supremus rerum mundanarum dominus est Deus; qui partem
huius dominii, quoad utilitatem capiendam, sic singulis hominibus
concessit, ut eius exercitium ceteros non poneret in impossibili-
tate servandi vitam. Quare si tempus incidat, quo quis, defectu
mediorum, de vita periclitetur; facultas a Deo data intelligitur
capiendi undequaque id, quod tanto discrimini removendo neces-
sarium est. Neque in hoc furtum patratur; cum furtum sit ablatio
rei alienae, invito rationabiliter domino: ea autem hypothesi vel
dominus non est invitus, vel certe non est rationabiliter invitus.
Verum cavendum est, ne conditiones requisitae transiliantur; ni-
mirum, ut necessitas vere sit gravissima; ut nullum aliud medium
ad eam repellendam adsit3 ut tantum capiatur, quantum necessitas
tunc postulat; atque ut re auferenda dominus in eadem necessitate
non constituatur.

Obz‘ic. ΙΙ. ex Hobbes: Vi naturae omnes ius habent ad omnia. Ne-
mo igitur alium excludere potest a re ulla ‚ quam sibi forte vindica-
vit. Sed sine facultate excludendi alios a re, quam aliquis possidet,
proprietas concipi nequit. Ergo in statu naturae‚ante civilis societatis
institutionem, proprietas privata adstrui nequaquam potest. Haec
igitur nonnisi a societate vi legum civilium originem ducit.

R. Dz'st. αηί. Vi naturae omnes ius habent ad omnia abstracte
et negative, conc.; determinate et positive, neyo.

