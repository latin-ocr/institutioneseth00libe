CAPUT 1v. DE OFFICIIS HOM1N1s ERGA Amos 187

quod utraque pars ad tantundem praestandum adstringatur. Ergo ut
iustitia mutuo constet, quantam alter pecuniam dat mutuam, tan-
tam alter restituere tenetur; quidquid adiungitur, in detrimentum
eius est, repugnans aequalitati partium. Sed aliquid reapse adiun-
gitur, cum apponitur usura. Usura igitur iustitiae adversatur. Nec
ad vim huius illationis vitandam obiici potest valor usus, qui in
commodanda pecunia alteri conceditur; siquidem, ut dictum est,
usus eius a dominio et proprietate non differt.

87. Difficultatihus satisfit. Inquiet aliquis, rem non sic meta-
physice esse considerandam, sed moraliter, prout communi exi-
stimationi subest; communi autem existimatione separari posse
valorem constantem pecuniae a valore usus, quoties illa spectatur
utin instrumentum exercendi commercia; atque ideo lucrum aliquod
exinde decerpi posse, sicut iure decerpitur ex instrumentis quibus-
libet commodandis.

Repono fieri quidem id posse, servato tamen dominio pecuniae
pro mutuante; sicut dominium instrumentorum, quorum usum quis
alteri locat, apud ipsum locantem remanet; cui proinde pereunt,
si forte pereant. Id vero si fiat, contractus mutui in contractum
societatis migrabit: in quo alter pecuniam, alter operam confert3
lucrum autem inter utrumque dividitur. At in mutuo proprie dicto
dominium pecuniae reapse in mutuatarium transfertur; quod quidem
clarissime elucet ex eo, quod si quavis ratione pecunia illa pereat,
mutuatario perit. Quare distinctio subtilis adversarii locum hic
nullum habet.

Urgebit: In mutuo commutari pecuniam praesentem cum pe-
cunia, deinceps ex promissione reddenda; hinc vero enasci hone-
statem usurae. Nam pluris est pecunia effectiva et praesens, quam
pecunia promissa et futura.

Verum ne id quidem adversario suffragatur. Nam si quando pe-
cunia promissa. minoris aestimatur, quam pecunia praesens; id
intervenit non ratione ipsius pecuniae, sed ratione adiunctorum
quae forte circumstant. Si enim pecuniam, quam quis dat mutuam,
commercio proprio subtrahit, profecto illam supplere nequit pecunia
promissa; ac proinde damnum aliquod revera subit. [temque si
mutuatarius suspectae fidei est, pecunia praesens tanto praestabit
promissae, quanto res certa rei incertae. Cum alterutrum contingit,
tunc profecto licebit aliquid pacisci supra sortem, seu ultra pecu-
niam, quae mutua datur. Sed tunc non de usura contrahitur, sed
de periculo aut damno quod mutuans incurrit3 quod certe est pretio
aestimabile. At vero, his remotis circumstantiis, pecunia promissa

