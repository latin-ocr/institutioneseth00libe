CAPUT 11. DE OPERATIONE HUMANA PROUT ORDINATUR IN FINEM 69

humanarum exercitium suo modo opitulatur. Ergo de hac quoque
pauca dicenda sunt, quantum videlicet cum moralitate actuum hu-
manorum connectitur.

Sensibilitas, generatim inspecta, facultatem tum cognoscendi
tum appetendi complectitur. At de ipsa prout facultate cognoscendi
continetur, quae per diversos sensus se evolvit, et in imagina-
tione quasi in centro colligitur, nihil peculiare hic dicendum oc-
currit. Per se enim cuique patet, eam nonnisi instrumentum esse
rationis, cui materiam abstrahendarum idearum suppeditat. Quae-
nam vero eius natura sit, quidque ad exercitium suorum actuum
postulet, id satis superque in Psychologia disceptatum est. Restat
igitur ut de altera eius parte sermocinemur , quae ad appetitio-
nem spectat.

Itaque tendentia illa vitalis, qua animans in bonum sensibus pro-
positum fertur, atque a malo retrahitur, sensilis appetitio nomi—
natur. Haec nonnisi obiectum materiale et concretum proprie re-
spicit, cum nequeat superare principium a quo generatur. In homine
autem propter coniunctionem, quam habet cum parte rationali, sae-
penumero appetitionem ipsam voluntatis circa bonum spirituale
comitatur; ita tamen, ut non circa illud versetur, sed solum circa
phantasma imaginationis, quod una cum conceptione mentis ex-
citatur, et in quo obiectum illud spirituale quodammodo relucet.

67. Quid passio. Sensilis appetitio, cum remissior est, affectus
dumtaxat quosdam constituit. At in altiore suo gradu subiectum
vehementer excitat, nec in sola facultate se continet, sed organi-
smum ipsum transmutatione aliqua commovet, praeter statum con-
suetum et naturalem. Id cernere estin homine, ira correpto, cuius
os pallore suffunditur, artus contremiscunt, scintillant oculi. Hi
vehementiores sensibilitatis motus passiones vocantur, quae proinde
definiri possunt sic, ut esse dicantur: Velzementior excitatio sen-
silis appetitus, cum insueta corporis commotione. Ex quo patet:
passiones duplici elemento constare: nimirum actu facultatis sen-
sitivae, et transmutatione seu alteratione organismi.

68. concupiscibilis et irascibilis. Passiones, communiter acceptae,
bifariam dividuntur; in partem videlicet concupiscibilem, et in par-
tem irascibilem. Prima eos motus appetitus complectitur, qui ver—
santur circa bonum prosequendum aut malum aversandum, per se
et simpliciter inspecta, prout nempe bonum aut malum sunt. Al-
tera pars continet passiones, quae respiciunt bonum aut malum
non simpliciter spectatum, sed apprehensum ut arduum et ad con-
sequendum vel declinandum difficile. Id vero provenit ex eo, quod

