346 ms NATURAE - PARS 111. ms INTERNATIONALE sssu GENTIUM

scatur. At, rebus inhonestis exclusis ‚ cetera , de quibus gentes
inter se paciscuntur, fideliter sancteque servari debent, etiamsi
iacturam aliquam, quae moribus non contradicat, secum afferant.
Etenim nihil detestabilius est perfidia sociali, quae non solum al-
terius partis contrahentis ius laedit, sed communis pacis et con-
cordiae fundamenta diruit. Scelus hac in re omnibus gentibus iniu-
riam irrogat, ac proinde communi studio plectendum videtur.

15. Foederum partitio. Ad foederum partitionem quod attinet, ea
dividi possunt sic, ut alia sint quae rem respiciant ad ius naturae
iam pertinentem, alia vero quae iuri naturali aliquid adiiciant. Prima
etsi obligationem naturae subaudiant, eam tamen extensive validio-
rem efficiunt. Haec inter civiles populos inutilia videntur et fortasse
alterutri parti iniuriosa. At proficua sunt et quandoque etiam neces-
saria, quando res agitur cum barbaris gentibus, quae iustitiae legibus
erga alienigenas se vix aut ne vix quidem teneri arbitrantur. Poste-
riora obligationem, quae ante non exstabat, gignunt; et dispesci so-
lent in aequalia et inaequalia, prout partes contrahentes sibi vicis-
sim spondent res easdem vel saltem aequivalentes, aut una pars se
plus praestituram paciscitur, quam receptura sit ab altera.

Est etiam aliud genus foederum inaequalium, cum videlicet respu-
blicae, quae foederantur, non se vicissim aequiparant quoad vires
vel dignitatem, sed una alteri anteponitur, ac proinde plus honoris
aut iuris sibi adsciscit, servata tamen alterius independentia.

Deinde foedus dispartiri potest in reale etpersonale, prout directe
et principaliter rempublicam ipsam, aut personam potius principiS
respiciat. Si enim hoc posterius intercidit; obligatio, quam foedus af-
fert, cum societatem liget vi personae, cui subditur, ea intereunte,
dissolvitur. Contrarium accidit, si foedus reale sit. Etenim, cum so-
cietatem ipsam per se adstringat, morte principis non desinit, sed
successores etiam ad fidem servandam obligat. An vero foedus
aliquod putandum sit reale vel personale, id ex verbis , quibus
expressum est, et ex circumstantiis et fine potissimum diiudicari
debet. Sed optimum erit omnem dubitationis occasionem eripere,
aperta rei declaratione, quae in feriendo foedere fiat, ad litigium
deinceps evitandum. Animadvertendum tamen est, ipsa foedera
realia in perpetua dispesci vel temporaria, et saepe pro peculiari
tantum negotio iniri posse.

Atque haec de diversis foederum speciebus delibasse sufficiat.
De ritibus vero, quibus celebrari solent, nihil dicimus3 cum hac in
re nihil determinatum a natura sit, sed omnia a voluntate et usibus
populorum pendeant.

